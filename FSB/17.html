<pre> Ester, 1 Kapitlet
 1.  I Ahasveros tid -- den Ahasveros som regerade från Indien ända till Etiopien, över ett hundra tjugusju hövdingdömen --
 2.  under den tiden, medan kung Ahasveros satt på konungatronen i Susans borg, tilldrog sig följande.
 3.  I sitt tredje regeringsår gjorde han ett gästabud för alla sina furstar och tjänare, varvid Persiens och Mediens härförare och hans förnämsta män och furstarna i hövdingdömena var samlade inför honom.
 4.  Han lät dem under många dagar se sin konungsliga härlighet och rikedom och sin storhets glans och prakt -- under ett hundra åttio dagar.
 5.  När dessa dagar hade gått till ända, gjorde konungen ett sju dagars gästabud för allt det folk som fanns i Susans borg, både stora och små, i den inhägnade trädgård som hörde till konungapalatset.
 6.  Där hängde tapeter av linne, bomull och mörkblått tyg, uppsatta med vita och purpurröda snören i ringar av silver och på pelare av vit marmor. Soffor av guld och silver stod på ett golv som var inlagt med grön och vit marmor och med pärlglänsande och svart sten.
 7.  Dryckerna sattes fram i gyllene kärl, det ena inte likt det andra, och konungsligt vin fanns i myckenhet, som det hövdes hos en konung.
 8.  När man drack, gällde den lagen att inget tvång skulle råda. För konungen hade befallt alla sina hovmästare att de skulle rätta sig efter vars och ens önskan.
 9.  Samtidigt gjorde också Vasti, drottningen, ett gästabud för kvinnorna i kung Ahasveros kungliga palats.
 10.  När då på sjunde dagen kungens hjärta var glatt av vinet, befallde han Mehuman, Bisseta, Harebona, Bigeta, Abageta, Setar och Karkas, de sju hovmän som gjorde tjänst hos kung Ahasveros,
 11.  att de skulle föra drottning Vasti, prydd med kunglig krona, inför konungen, för att han skulle låta folken och furstarna se hennes skönhet, för hon var fager att skåda.
 12.  Men drottning Vasti ville inte komma, fastän konungen befallde henne det genom hovmännen. Då blev konungen mycket förtörnad. Hans ilska upptändes.
 13.  Konungen frågade de vise som var kunniga i tidstecknens tydning (ty kungens ärenden brukade så läggas fram för alla i lag och rätt kunniga.
 14.  och han hade vid sin sida Karsena, Setar, Admata, Tarsis, Meres, Marsena och Memukan, de sju furstar i Persien och Medien, som var kungens närmaste män och innehade främsta platsen i riket). Han frågade:
 15.  "Vad ska man efter lag göra med drottning Vasti, då hon nu inte har gjort vad kung Ahasveros befallde genom hovmännen?"
 16.  Memukan svarade inför konungen och furstarna: "Icke mot konungen allena har drottning Vasti gjort illa, utan mot alla furstar och alla folk i alla kung Ahasveros hövdingdömen.
 17.  För vad drottningen har gjort ska komma ut bland alla kvinnor, och ska leda till att de förakta sina män, då de ju kunna säga: 'Konung Ahasveros befallde att man skulle föra drottning Vasti inför honom, men hon kom inte.'
 18.  Ja, redan i dag ska furstinnorna i Persien och Medien, när de få höra vad drottningen har gjort, åberopa detta inför alla kungens furstar, och därav ska komma förakt och förtret mer än nog.
 19.  Om det så täckes konungen, ska han för det låta en kunglig befallning utgå -- och ska denna upptecknas i Persiens och Mediens lagar, så att den blir orygglig -- att Vasti inte mer ska få komma inför kung Ahasveros ansikte. Hennes konungsliga värdighet ska ge konungen åt en annan, som är bättre än hon.
 20.  När så den förordning som konungen utfärdar blir kunnig i hela hans rike, så stort det är, då ska alla kvinnor ge sina män tillbörlig ära, både stora och små."
 21.  Detta tal behagade konungen och furstarna, och konungen gjorde som Memukan hade sagt.
 22.  Skrivelser blev sända till alla kungens hövdingdömen, till vart hövdingdöme med dess skrift och till vart folk på dess språk, att envar man skulle vara herre i sitt hus och tala sitt folks tungomål.
</pre>
<pre> Ester, 2 Kapitlet
 1.  Efter en tids förlopp, sedan kung Ahasveros ilska hade lagt sig, tänkte han igen på Vasti och vad hon hade gjort, och vad som var beslutet om henne.
 2.  Då sa kungens män som betjänade honom: "Må man för kungens räkning söka upp unga och fagra jungfrur,
 3.  och ska konungen i sitt rikes alla hövdingdömen förordna vissa män som samla tillhopa alla dessa unga och fagra jungfrur till fruhuset i Susans borg och överlämna dem åt kungens hovman Hege, kvinnovaktaren, och man ska ge dem vad nödigt är till deras beredelse.
 4.  Den kvinna som konungen finner behag i ska bli drottning i Vastis ställe." Detta tal behagade konungen, och han gjorde så.
 5.  I Susans borg fanns då en judisk man som hette Mordokai, son till Jair, son till Simei, son till Kis, en benjaminit.
 6.  denne hade blivit bortförd från Jerusalem med de fångar som fördes bort tillsammans med Jekonja, Juda konung, när denne fördes bort av Nebukadnessar, konungen i Babel.
 7.  Han var fosterfader åt Hadassa, som också kallades Ester, hans farbroders dotter. För hon hade varken fader eller mor. Hon var en flicka med skön gestalt, fager att skåda. Efter hennes faders och moders död hade Mordokai tagit emot henne som sin egen dotter.
 8.  Då nu kungens befallning och påbud blev kunnigt, och många unga kvinnor samlades tillhopa till Susans borg och överlämnades åt Hegai, blev också Ester hämtad till konungshuset och överlämnad åt kvinnovaktaren Hegai.
 9.  Flickan behagade honom och fann nåd inför honom. Därför skyndade han att ge henne vad nödigt var till hennes beredelse, men också den kost hon skulle hava, ävensom att ge henne från konungshuset de sju tärnor som utsågos åt henne. Han lät henne med sina tärnor flytta in i den bästa delen av fruhuset.
 10.  Men om sitt folk och sin släkt hade Ester inte yppat något, för Mordokai hade förbjudit henne att yppa något därom.
 11.  Mordokai gick var dag fram och igen utanför gården till fruhuset, för att få veta hur det stod till med Ester, och vad som vederfors henne.
 12.  Nu var det så, att när ordningen kom till den ena eller andra av de unga kvinnorna att gå in till kung Ahasveros, sedan med henne hade förfarits i tolv månader som det var påbjudet om kvinnorna (så lång tid åtgick nämligen till att förbereda dem: sex månader med myrraolja och sex månader med välluktande kryddor och annat som var nödigt till kvinnornas beredelse),
 13.  när alltså en kvinna gick in till konungen, då fick hon ta med sig från fruhuset till konungshuset allt vad hon begärde.
 14.  Sedan hon om kvällen hade gått ditin, skulle hon om morgonen, när hon gick tillbaka, gå in i det andra fruhuset och överlämnas åt kungens hovman Saasgas, som hade vakten över bihustrurna. Hon fick sedan inte mer komma in till konungen, om inte konungen hade hittat sådant behag i henne, att hon uttryckligen blev kallad till honom.
 15.  Då nu ordningen att gå in till konungen kom till Ester, dotter till Abihail, farbroder till Mordokai, som hade tagit emot henne till sin dotter, begärde hon inget annat än det som kungens hovman Hegai, kvinnovaktaren, rådde henne till. Ester fann nåd för allas ögon, som såg henne.
 16.  Ester blev hämtad till kung Ahasveros i hans kungliga palats i tionde månaden, det är månaden Tebet, i hans sjunde regeringsår.
 17.  Ester blev konungen kärare än alla de andra kvinnorna, och hon fann nåd och ynnest inför honom mer än alla de andra jungfrurna, så att han satte en kunglig krona på hennes huvud och gjorde henne till drottning i Vastis ställe.
 18.  Konungen gjorde ett stort gästabud för alla sina furstar och tjänare, ett gästabud till Esters ära. Han beviljade skattelindring åt sina hövdingdömen och delade ut skänker, som det hövdes en konung.
 19.  När sedermera jungfrur för andra gången samlades tillhopa och Mordokai satt i kungens port
 20.  (men Ester hade, som Mordokai lät henne, inte yppat något om sin släkt och sitt folk, för Ester gjorde efter Mordokais befallning, som när hon var under hans vård),
 21.  vid den tiden, under det att Mordokai satt i kungens port, blev Bigetan och Teres, två av de hovmän hos konungen, som höll vakt vid tröskeln, förbittrade på kung Ahasveros och sökte tillfälle att bära hand på honom.
 22.  Härom fick Mordokai kunskap, och han berättade det för drottning Ester. Därefter omtalade Ester det för konungen på Mordokais vägnar.
 23.  Saken blev nu undersökt och så befunnen. De blev båda upphängda på trä. Detta upptecknades i krönikan, för konungen.
</pre>
<pre> Ester, 3 Kapitlet
 1.  En tid härefter upphöjde kung Ahasveros agagiten Haman, Hammedatas son, till hög värdighet och gav honom främsta platsen bland alla de furstar som var hos honom.
 2.  Alla kungens tjänare som var i kungens port böjde knä och föll ner för Haman, för så hade konungen bjudit om honom. Men Mordokai böjde inte knä och föll inte ner för honom.
 3.  Då sa kungens tjänare som var i kungens port till Mordokai: "Varför överträder du kungens bud?"
 4.  När de dag efter dag hade sagt så till honom, utan att han lyssnade till dem, berättade de det för Haman, för att se om Mordokais förklaring skulle få gälla: för han hade berättat för dem att han var en jude.
 5.  När nu Haman såg att Mordokai inte böjde knä eller föll ner för honom, uppfylldes han med vrede.
 6.  Men det syntes honom för liten att bära hand bara på Mordokai, sedan man berättat för honom av vilket folk Mordokai var, utan Haman sökte tillfälle att utrota alla judar som funnos i Ahasveros hela rike, för det att de var Mordokais landsmän.
 7.  I första månaden, det är månaden Nisan, i Ahasveros tolfte regeringsår, kastades pur, det är lott, inför Haman om var särskild dag och var särskild månad intill tolfte månaden, det är månaden Adar.
 8.  Haman sa till kung Ahasveros: "Här finns ett folk som bor kringspritt och förstrött bland de andra folken i ditt rikes alla hövdingdömen. Deras lagar är olika alla andra folks, och de göra inte efter kungens lagar. Därför är det inte konungen värdigt att låta dem vara.
 9.  Om det så täckes konungen, ska fördenskull en skrivelse utfärdas, att man ska förgöra dem. Tio tusen talenter silver ska jag då kunna väga upp åt tjänstemännen till att läggas in i kungens skattkamrar."
 10.  Då tog konungen ringen av sin hand och gav den åt agagiten Haman, Hammedatas son, judarnas ovän.
 11.  Därefter sa konungen till Haman: "Silvret ska vara dig skänkt, och med folket ska du göra som du finner för gott."
 12.  Så blev då kungens sekreterare tillkallade på trettonde dagen i första månaden, och en skrivelse, alldeles sådan som Haman ville, utfärdades till kungens satraper och till ståthållarna över de särskilda hövdingdömena och till furstarna över de särskilda folken, till vart hövdingdöme med dess skrift och till vart folk på dess tungomål. I kung Ahasveros namn utfärdades skrivelsen, och den beseglades med kungens ring.
 13.  Sedan kringsändes med ilbud brev till alla kungens hövdingdömen, att man skulle utrota, döda och förgöra judarna, både unga och gamla, både barn och kvinnor, alla på en och samma dag, nämligen på trettonde dagen i tolfte månaden, det är månaden Adar, varvid också deras ägodelar som byte skulle givas till plundring.
 14.  I skrivelsen stod att i vart särskilt hövdingdöme ett påbud, öppet för alla folk, skulle utfärdas, som innehöll att de skulle vara redo den dagen.
 15.  På grund av kungens befallning drog ilbuden med hast iväg, så snart påbudet hade blivit utfärdat i Susans borg. Men konungen och Haman satte sig ner till att dricka, under det att bestörtning rådde i staden Susan.
</pre>
<pre> Ester, 4 Kapitlet
 1.  När Mordokai fick vet allt vad som hade hänt, rev han sönder sina kläder och klädde sig i säck och aska, och gick så ut i staden och uppgav högljudda och bittra klagorop.
 2.  Han begav sig till kungens port och stannade framför den, för in i kungens port fick ingen komma, som var klädd i sorgdräkt.
 3.  I vart hövdingdöme dit kungens befallning och påbud kom blev stor sorg bland judarna, och de fastade, gräto och klagade, ja, de flesta satte sig i säck och aska.
 4.  När nu Esters tjänarinnor och hovmän kom och berättade detta för henne, blev drottningen högeligen förskräckt. Hon skickade ut kläder till Mordokai, för att man skulle kläda honom i dem och ta av honom sorgdräkten. Men han tog inte emot dem.
 5.  Då kallade Ester till sig Hatak, en av de hovmän som konungen hade anställt i hennes tjänst, och lät honom att gå till Mordokai, för att få veta vad som var på färde, och varför han gjorde så.
 6.  När då Hatak kom ut till Mordokai på den öppna platsen i staden framför kungens port,
 7.  berättade Mordokai för honom allt vad som hade hänt honom, och uppgav beloppet av den penningsumma som Haman hade lovat väga upp till kungens skattkamrar, för att han skulle få förgöra judarna.
 8.  En avskrift av det skrivna påbud som hade blivit utfärdat i Susan om att de skulle utrotas lämnade han honom också, för att han skulle visa Ester den och berätta allt för henne, och ålägga henne att gå in till konungen och be honom om misskund och söka nåd hos honom för sitt folk.
 9.  Hatak kom och berättade för Ester vad Mordokai hade sagt.
 10.  Då lät Ester Hatak att gå till Mordokai och säga:
 11.  "Alla kungens tjänare och folket i kungens hövdingdömen veta, att om någon, ska vara sig man eller kvinna, går in till konungen på den inre gården utan att vara kallad, så gäller för var och en samma lag: att han ska dödas, såframt inte konungen räcker ut mot honom den gyllene spiran, till tecken på att han får leva. Men jag har inte på trettio dagar varit kallad att komma till konungen."
 12.  När man nu berättade för Mordokai vad Ester hade sagt,
 13.  sa Mordokai att man skulle ge Ester detta svar: "Tänk inte att du ensam bland alla judar ska slippa undan, för det att du är i kungens hus.
 14.  Nej, om du tiger stilla vid detta tillfälle, så ska nog hjälp och räddning beredas judarna från något annat håll, men du och din faders hus, ni ska förgöras. Vem vet om du inte just för en sådan tid som denna har kommit till konungslig värdighet?"
 15.  Då lät Ester ge Mordokai detta svar:
 16.  "Gå iväg och församla alla judar som finnas i Susan, och hållen fasta för mig. Ni ska inte äta eller dricka något under tre dygn, ska vara sig dag eller natt. Jag med mina tärnor vill också på samma sätt fasta. Därefter vill jag gå in till konungen, fastän det är emot lagen. Ska jag gå förlorad, så ska det då ske."
 17.  Mordokai gick bort och gjorde alldeles som Ester hade bjudit honom.
</pre>
<pre> Ester, 5 Kapitlet
 1.  På tredje dagen klädde Ester sig i konungslig skrud och kom in på den inre gården till konungshuset, mitt emot själva konungshuset. Konungen satt då på sin konungatron i det kungliga palatset, mitt emot palatsets dörr.
 2.  När nu konungen såg drottning Ester stå på gården, fann hon nåd för hans ögon, så att konungen räckte ut mot Ester den gyllene spira, som han hade i sin hand. Då gick Ester fram och rörde vid ändan av spiran.
 3.  Konungen sa till henne: "Vad önskar du, drottning Ester, och vad är din begäran? Gällde den också hälften av riket, så ska den beviljas dig."
 4.  Ester svarade: "Om det så täckes konungen, ska konungen och Haman i dag komma till ett gästabud, som jag har tillrett för honom."
 5.  Då sa konungen: "Skynden att hämta hit Haman, för att så ska ske, som Ester har begärt." Så kom då konungen och Haman till gästabudet, som Ester hade tillrett.
 6.  När vinet dracks, sa konungen till Ester: "Vad är din bön? Den ska vara dig beviljad. Vad är din begäran? Gällde den också hälften av riket, så ska den uppfyllas."
 7.  Ester svarade och sa: "Min bön och min begäran är:
 8.  om jag har hittat nåd för kungens ögon, och det täckes konungen att bevilja min bön och uppfylla min begäran, så ska konungen och Haman komma till ännu ett gästabud, som jag vill tillreda för dem. Då ska jag i morgon göra som konungen har befallt."
 9.  Haman gick därifrån den dagen, glad och väl till mods. Men när han fick se Mordokai i kungens port och denne varken stod upp eller ens rörde sig för honom, då uppfylldes Haman med ilska mot Mordokai.
 10.  Men Haman betvang sig och gick hem. Därefter skickade han och lät hämta sina vänner och sin hustru Seres.
 11.  Haman talade för dem om sin rikedom och härlighet och om sina många barn och om all den storhet, som konungen hade gett honom, och om hur konungen i allt hade upphöjt honom över de andra furstarna och kungens övriga tjänare.
 12.  Haman sa ytterligare: "Icke heller har drottning Ester låtit någon annan än mig komma med konungen till det gästabud, som hon hade tillrett. Jämväl i morgon är jag bjuden till henne, och konungen.
 13.  Men vid allt detta kan jag dock inte vara till freds, så länge jag ser juden Mordokai sitta i kungens port."
 14.  Då sa hans hustru Seres och alla hans vänner till honom: "Låt resa upp en påle, femtio alnar hög, och bed i morgon konungen, att Mordokai ska bli upphängd därpå. Då kan du glad komma med konungen till gästabudet." Detta behagade Haman, och han lät resa upp pålen.
</pre>
<pre> Ester, 6 Kapitlet
 1.  Den natten kunde konungen inte sova. Därför lät han hämta krönikan, där minnesvärda händelser var upptecknade, och man föreläste ur den för konungen.
 2.  Då fann man där skrivet, att Mordokai hade berättat, hurusom Bigetana och Teres, två av de hovmän, som höll vakt vid tröskeln, hade sökt tillfälle att bära hand på kung Ahasveros.
 3.  Konungen frågade: "Vilken ära och upphöjelse har vederfarits Mordokai för detta?" Konungens män, som betjänade honom, svarade: "Intet sådant har vederfarits honom."
 4.  Då sa konungen: "Är någon nu tillstädes på gården?" Haman hade just kommit in på den yttre gården till konungshuset för att be konungen, att Mordokai ska bli upphängd på den påle, som han hade låtit sätta upp för hans räkning.
 5.  Så svarade honom då kungens tjänare: "Ja, Haman står därute på gården." Konungen sa: "Låt honom komma in."
 6.  När då Haman kom in, sa konungen till honom: "Hur ska man göra med den man, som konungen vill ära?" Men Haman tänkte i sitt hjärta: "Vem skulle konungen vilja bevisa ära mer än mig?"
 7.  Därför sa Haman till konungen: "Om konungen vill ära någon,
 8.  så ska man hämta en konungslig klädnad, som konungen själv har burit, och en häst, som konungen själv har ridit på, och på vilkens huvud en kunglig krona är fäst.
 9.  och man ska överlämna klädnaden och hästen åt en av kungens förnämsta furstar, och klädnaden ska sättas på den man, som konungen vill ära, och man ska föra honom ridande på hästen fram på den öppna platsen i staden och utropa framför honom: 'Så gör man med den man, som konungen vill ära.'"
 10.  Då sa konungen till Haman: "Skynda dig att ta klädnaden och hästen, som du har sagt, och gör så med juden Mordokai, som sitter i kungens port. Underlåt inget av allt vad du har sagt."
 11.  Så tog då Haman klädnaden och hästen och satte klädnaden på Mordokai och förde honom ridande fram på den öppna platsen i staden och utropade framför honom: "Så gör man med den man, som konungen vill ära."
 12.  Mordokai vände tillbaka till kungens port. Men Haman skyndade hem, sörjande och med överhöljt huvud.
 13.  När Haman förtäljde för sin hustru Seres och alla sina vänner vad som hade hänt honom, sa hans vise män och hans hustru Seres till honom: "Om Mordokai, som du har begynt att stå tillbaka för, kommer från judisk ursprung, så förmår du inget mot honom, utan ska komma alldeles till korta för honom."
 14.  Medan de ännu så talade med honom, kom kungens hovmän för att skyndsamt hämta Haman till gästabudet, som Ester hade tillrett.
</pre>
<pre> Ester, 7 Kapitlet
 1.  Så kom då konungen och Haman till gästabudet hos drottning Ester.
 2.  När vinet dracks, sa konungen till Ester, också nu på andra dagen: "Vad är din bön, drottning Ester? Den ska vara dig beviljad. Vad är din begäran? Gällde den också hälften av riket, så ska den uppfyllas."
 3.  Drottning Ester svarade och sa: "Om jag har hittat nåd för dina ögon, o konung, och det så täckes konungen, så ska bli mitt liv mig skänkt på min bön, och mitt folks på min begäran.
 4.  För vi är sålda, jag och mitt folk, till att utrotas, dräpas och förgöras. Om vi bara hade blivit sålda till trälar och trälinnor, så skulle jag har tegat. För den olyckan vore inte sådan, att vi borde besvära konungen därmed."
 5.  Då svarade kung Ahasveros och sa till drottning Ester: "Vem är den, och var är den, som har fördristat sig att så göra?"
 6.  Ester sa: "En hätsk och illvillig man är det: den onde Haman där." Då blev Haman förskräckt för konungen och drottningen.
 7.  Konungen stod upp i ilska och lämnade gästabudet och gick ut i palatsets trädgård. Men Haman kom fram för att be drottning Ester om sitt liv, för han såg, att konungen hade beslutit hans olycka.
 8.  När konungen därefter kom tillbaka till gästabudssalen från palatsets trädgård, hade Haman sjunkit ner mot den soffa, där Ester satt. Då sa konungen: "Vill han också öva våld mot drottningen, härinne i min närvaro?" Knappt hade detta ord gått över kungens läppar, innan man höljde över Hamans ansikte.
 9.  Harebona, en av hovmännen hos konungen, sa: "Vid Hamans hus står redan en påle, femtio alnar hög, som Haman låtit resa upp för Mordokai, vilkens ord en gång var konungen till sådant gagn." Då sa konungen: "Hängen upp honom på den."
 10.  Så hängde de upp Haman på den påle, som han hade låtit sätta upp för Mordokai. Sedan la sig kungens vrede.
</pre>
<pre> Ester, 8 Kapitlet
 1.  Samma dag gav kung Ahasveros åt drottning Ester Hamans, judarnas oväns, hus. Mordokai fick tillträde till konungen, för Ester hade nu omtalat, vad han var för henne.
 2.  Konungen tog av sig ringen, som han hade låtit ta från Haman, och gav den åt Mordokai. Ester satte Mordokai över Hamans hus.
 3.  Ester talade ytterligare inför konungen, i det att hon föll ner för hans fötter. Hon bönföll honom gråtande, att han skulle avvända agagiten Hamans onda råd och det anslag, som denne hade förehaft mot judarna.
 4.  Då räckte konungen ut den gyllene spiran mot Ester. Ester stod upp och kom fram inför konungen
 5.  och sa: "Om det så täckes konungen, och om jag har hittat nåd inför honom, och det synes konungen vara riktigt och jag är honom till behag, så ska en skrivelse utfärdas för att återkalla de brev, som innehöllo agagiten Hamans, Hammedatas sons, anslag, och som han skrev för att förgöra judarna i alla kungens hövdingdömen.
 6.  För hur skulle jag kunna uthärda att se den olycka, som annars träffade mitt folk? Ja, hur skulle jag kunna uthärda att se mina landsmän förgöras?"
 7.  Då sa kung Ahasveros till drottning Ester och till juden Mordokai: "Se, Hamans hus har jag gett åt Ester, och han själv har blivit upphängd på en påle, för det att han ville bära hand på judarna.
 8.  Men utfärden nu också ni en skrivelse angående judarna i konungen namn, som ni finnen för gott, och beseglen den med kungens ring. För en skrivelse, som är utfärdad i kungens namn och beseglad med kungens ring, kan inte återkallas."
 9.  Så blev nu strax kungens sekreterare tillkallade, på tjugutredje dagen i tredje månaden, det är månaden Sivan, och en skrivelse, alldeles sådan som Mordokai ville, utfärdades till judarna och till satraperna, ståthållarna och furstarna i hövdingdömena, från Indien ända till Etiopien, ett hundra tjugusju hövdingdömen, till vart hövdingdöme med dess skrift och till vart folk på dess språk, också till judarna med deras skrift och på deras tungomål.
 10.  Han utfärdade skrivelsen i kung Ahasveros namn och beseglade den med kungens ring. Därefter kringsände han brev med ilbud till häst, som redo på kungliga travare från stuterierna,
 11.  att konungen tillät judarna i var särskild stad att församla sig till försvar för sitt liv och att i vart folk och hövdingdöme utrota, döda och förgöra alla väpnade skaror, som angrepe dem, ävensom barn och kvinnor, varvid deras ägodelar som byte skulle givas till plundring,
 12.  detta på en och samma dag i alla kung Ahasveros hövdingdömen, nämligen på trettonde dagen i tolfte månaden, det är månaden Adar.
 13.  I skrivelsen stod, att i vart särskilt hövdingdöme ett påbud, öppet för alla folk, skulle utfärdas, som innehöll, att judarna skulle vara redo till den dagen att hämnas på sina fiender.
 14.  På grund av kungens befallning drog ilbuden på de kungliga travarna skyndsamt och med hast iväg, så snart påbudet hade blivit utfärdat i Susans borg.
 15.  Men Mordokai gick ut från konungen i konungslig klädnad av mörkblått och vitt tyg och med en stor gyllene krona och en mantel av vitt och purpurrött tyg, under det att staden Susan jublade och var glad.
 16.  För judarna hade nu uppgått ljus och glädje, fröjd och ära.
 17.  I vart hövdingdöme och i var stad, dit kungens befallning och påbud kom, blev glädje och fröjd bland judarna, och de höll gästabud och högtid. Många ur de främmande folken blev judar, för förskräckelse för judarna hade fallit över dem.
</pre>
<pre> Ester, 9 Kapitlet
 1.  På trettonde dagen i tolfte månaden, det är månaden Adar, den dag då kungens befallning och påbud skulle verkställas, och då judarnas fiender hade hoppats att bli dem övermäktiga -- fastän det vände sig så, att judarna i stället skulle bli sina motståndare övermäktiga --
 2.  på den dagen samlades judarna i sina städer, i alla kung Ahasveros hövdingdömen, för att kasta sig över dem, som sökte deras olycka. Ingen kunde stå dem emot, för förskräckelse för dem hade fallit över alla folk.
 3.  Alla furstarna i hövdingdömena och satraperna och ståthållarna och kungens tjänstemän understödde judarna, för förskräckelse för Mordokai hade fallit över dem.
 4.  För Mordokai var nu stor i kungens hus, och hans rykte gick ut i alla hövdingdömen, eftersom denne Mordokai lev allt större och större.
 5.  Judarna anställde med sina svärd ett nederlag överallt bland sina fiender och dödade och förgjorde dem och förforo som de ville med sina motståndare.
 6.  I Susans borg dödade och förgjorde judarna fem hundra män.
 7.  Parsandata, Dalefon, Aspata,
 8.  Porata, Adalja, Aridata,
 9.  Parmasta, Arisai, Aridai och Vajsata,
 10.  judarnas ovän Hamans, Hammedatas sons, tio söner dödade de. Men till plundring räckte de inte ut sin hand.
 11.  Samma dag fick konungen vet hur många som hade blivit dräpta i Susans borg.
 12.  Då sa konungen till drottning Ester: "I Susans borg har judarna dräpt och förgjort fem hundra män utom Hamans tio söner. Vad ska de då inte har gjort i kungens övriga hövdingdömen? Vad är nu din bön? Den ska vara dig beviljad. Vad är ytterligare din begäran? Den ska uppfyllas."
 13.  Ester svarade: "Om det så täckes konungen, så ska det också i morgon tillstädjas de judar, som är i Susan, att göra efter påbudet för i dag. Låt Hamans tio söner bli upphängda på pålen."
 14.  Då befallde konungen, att så skulle ske, och påbudet blev utfärdat i Susan. Därefter blev Hamans tio söner upphängda.
 15.  och de judar, som var i Susan, samlades också på fjortonde dagen i månaden Adar och dödade i Susan tre hundra män. Men till plundring räckte de inte ut sin hand.
 16.  De övriga judarna, de som var i konungen hövdingdömen, samlades till försvar för sitt liv och skaffade sig ro för sina fiender, i det att dödade sjuttiofem tusen av dessa sina motståndare. Men till plundring räckte de inte ut sin hand.
 17.  Detta blev på trettonde dagen i månaden Adar. Men på fjortonde dagen vilade de och firade den som en gästabuds- och glädjedag.
 18.  De judar åter, som var i Susan, hade församlat sig både den trettonde dagen och på den fjortonde. Men de vilade på den femtonde dagen och firade den som en gästabuds- och glädjedag.
 19.  Därför fira judarna på landsbygden, de som bor i landsortsstäderna, den fjortonde dagen i månaden Adar som en glädje-, gästabuds- och högtidsdag, på vilken de sända gåvor till varandra av den mat de har tillagat.
 20.  Mordokai tecknade upp dessa händelser och skickade skrivelser till alla judar i kung Ahasveros hövdingdömen, både nära och fjärran,
 21.  och stadgade som lag för dem, att de alltid, år efter år, skulle fira den fjortonde och den femtonde dagen i månaden Adar,
 22.  eftersom det var på dessa dagar som judarna hade fått ro för sina fiender, och eftersom i denna månad deras bedrövelse hade blivit förvandlad till glädje och deras sorg till högtid. Därför skulle de fira dessa dagar som gästabuds- och glädjedagar, på vilka de skulle sända gåvor till varandra av den mat de hade tillagat, men också skänker till de fattiga.
 23.  Judarna antogo som sed, vad de nu hade begynt att göra, det varom Mordokai hade skrivit till dem --
 24.  detta eftersom agagiten Haman, Hammedatas son, alla judars ovän, hade förehaft sitt anslag mot judarna till att förgöra dem och hade kastat pur, det är lott, till att plötsligt överfalla och förgöra dem.
 25.  varemot konungen, när han hade fått vet detta, hade gett befallning och utfärdat en skrivelse om att det onda anslag, som denne hade förehaft mot judarna, skulle vända tillbaka på hans eget huvud, så att han själv och hans söner hade blivit upphängda på pålen.
 26.  Därför blev dessa dagar kallade purim efter ordet pur. Fördenskull, i anledning av allt som stod i detta brev, och vad de själva härav hade sett, och vad som hade vederfarits dem,
 27.  stadgade judarna och antogo som orygglig sed för sig och sina efterkommande och för alla, som slöto sig till dem, att alltid, år efter år, fira dessa båda dagar, efter föreskriften om dem och på den för dem bestämda tiden,
 28.  och att dessa dagar skulle ihågkommas och firas i alla tider, i var släkt, i vart hövdingdöme och i var stad, så att dessa purimsdagar oryggligt skulle hållas bland judarna och deras minne inte upphöra bland deras efterkommande.
 29.  Men drottning Ester, Abihails dotter, och juden Mordokai uppsatte ånyo en skrivelse, i eftertryckliga ordalag, för att stadga som en lag, vad som föreskrevs i detta nya brev om purim.
 30.  Skrivelser, vänligt och välvilligt avfattade, utsändes till alla judar i de ett hundra tjugusju hövdingdömena i Ahasveros rike,
 31.  för att stadga som lag, att de skulle fira dessa purimsdagar på deras bestämda tider så, som juden Mordokai och drottning Ester stadgade för dem, och så, som de stadgade för sig själva och sina efterkommande, nämligen med föreskrivna fastor och övliga klagorop.

 32.  Alltså blev genom Esters befallning dessa föreskrifter om purim stadgade som lag. Den tecknades upp i en bok.
</pre>
<pre> Ester, 10 Kapitlet
 1.  Kung Ahasveros tog skatt både av fastlandet och av öarna i havet.
 2.  Allt vad han i sin makt och sin väldighet gjorde, ävensom berättelsen om den storhet, till vilken konungen upphöjde Mordokai, det finns upptecknat i de mediska och persiska konungarnas krönika.
 3.  För juden Mordokai var kung Ahasveros närmaste man, och han var stor bland judarna och älskad av alla sina bröder, eftersom han sökte sitt folks bästa och la sig ut för alla sina landsmän till deras välfärd.
</pre>
