<pre> Brevet till Filemon
 Hälsning. Bön om tillgift för Onesimus. Slutönskan.

 1.  Paulus, Kristus Jesus fånge, och bror Timoteus hälsa Filemon, vår älskade bror och medarbetare,
 2.  och Appfia, vår syster, och Arkippus, vår medkämpe, och den församling som samlas i ditt hus.
 3.  Nåd ska vara med er och frid från Gud vår Far, och Herren Jesus Kristus.

 4.  Jag tackar min Gud alltid, när jag tänker på dig i mina böner,
 5.  för jag har hört om den kärlek och den tro som du har till Herren Jesus, och som du bevisar mot alla de heliga.
 6.  Min bön är att den tro du har gemensam med oss ska visa sig verksam, i det att du fullt inser hur mycket gott vi har i Kristus.
 7.  För jag har fått mycke glädje och tröst av den kärlek varmed du, min bror, har vederkvickt de heligas hjärtan.

 8.  Därför, fastän jag med mycke frimodighet i Kristus kunde befalla dig att göra vad du nu ska göra,
 9.  ber jag dig dock hellre om det för kärlekens skull -- jag, sådan jag nu är, den gamle Paulus, han som till det nu är en Kristus Jesus fånge.
 10.  ja, jag ber dig för min son, den som jag har fött i min fångenskap, för Onesimus,
 11.  som tidigare var ingalunda var dig till "till gagn", men som nu är både dig och mig till stort gagn.

 12.  Denne sänder jag här tillbaka till dig. När jag så gör, är det som skickade jag iväg mitt eget hjärta.
 13.  Jag hade väl själv velat behålla honom hos mig, så att han å dina vägnar kunde har betjänat mig i den fångenskap som jag utstår för evangelii skull.
 14.  Men utan ditt samtycke ville jag inget göra, för det goda du gjorde skulle ju inte ske som av tvång, utan göras av fri vilja.
 15.  När han för en liten tid blev skild från dig, blev detta till äventyrs just för att du skulle få honom igen för alltid,
 16.  nu inte längre som en träl, utan som något vida mer än en träl: som en älskad bror. Detta är han redan för mig i högsta måtto. Hur mycket mer då för dig, han, din bror både efter köttet och i Herren!

 17.  Om du alltså håller mig för din medbroder, så ta emot honom som du skulle ta emot mig själv.
 18.  Har han gjort dig någon orätt, eller är han dig något skyldig, så för upp det på min räkning.
 19.  Jag, Paulus, skriver här med egen hand: "Jag ska själv betala det." Jag skulle också kunna säga: "För upp det på din räkning." För du har ju en ännu större skuld till mig, nämligen -- dig själv.

 20.  Ja, min bror, ska jag "få gagn" av dig i Herren! Vederkvick mitt hjärta i Kristus.

 21.  Det är för det att jag är säker på din lydaktighet som jag har skrivit detta till dig. Jag vet att du kommer att göra ännu mer än jag begär.

 22.  Så tillägger jag: bered dig på att ge mig härbärge. Jag hoppas nämligen att jag genom era böner ska bli skänkt åt er.

 23.  Epafras, min medfånge i Kristus Jesus, hälsar dig.
 24.  så göra också Markus, Aristarkus, Demas och Lukas, mina medarbetare.

 25.  Herrens, Jesus Kristus, nåd ska vara med er ande.

</pre>
