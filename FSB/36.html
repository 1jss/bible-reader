<pre> Sefanja, 1 Kapitlet
 1.  Detta är Herrens ord som kom till Sefanja, son till Kusi, son till Gedalja, son till Amarja, son till Hiskia, i Josias, Amons sons, Juda konungs, tid.

 2.  Jag ska rycka bort och förgöra allt vad på jorden är, sägerHerren.
 3.  jag ska förgöra människor och djur, jag ska förgöra fåglarna under himlen och fiskarna i havet, det vacklande riket och de ogudaktiga människorna. Ja, människorna ska jag utrota från jorden, säger Herren.

 4.  Jag ska uträcka min hand mot Juda och mot Jerusalems alla invånare och utrota från denna plats Baals sista kvarleva, avgudaprofeternas namn och prästerna.
 5.  dem som på taken tillbe himmelens härskara, och dem som tillbe Herren och svärja vid honom och svärja vid Malkam.
 6.  dem som har vikit bort från Herren, och dem som aldrig har sökt Herren eller frågat efter honom.

 7.  Var stilla inför Herren, Herren! För Herrens dag är nära. Herren har tillrett ett slaktoffer, han har invigt sina gäster.
 8.  Det ska ske på Herrens slaktoffers dag att jag ska hemsöka furstarna och konungasönerna och alla som kläda sig i utländska kläder.
 9.  Jag ska på den dagen hemsöka alla som hoppa över tröskeln, dem som fylla sin herres hus med våld och svek.

 10.  På den dagen, säger Herren, ska klagorop höras från Fiskporten och jämmer från Nya staden och stort brak från höjderna.
 11.  Jämren er, ni som bor i Mortelkvarteret, för det är förbi med hela krämarskaran. Utrotade är alla de penninglastade.

 12.  Det ska ske på den tiden att jag ska genomleta Jerusalem med lyktor och hemsöka de människor som nu ligga där i ro på sin drägg, dem som säger i sina hjärtan: "Herren gör intet, varken gott eller ont."
 13.  Deras ägodelar ska då lämnas till plundring och deras hus till ödeläggelse. Om de bygga sig hus, ska de inte få bor i dem, och om de plantera vingårdar, ska de inte få dricka vin från dem.

 14.  Herrens stora dag är nära, ja, den är nära, den kommer med stor hast. Hör, det är Herrens dag! ni ångest ropa nu hjältarna.
 15.  En ilskans dag är den dagen, en dag av ångest och trångmål, en dag av ödeläggelse och förödelse en dag av mörker och tjocka, en dag av moln och töcken,
 16.  en dag då basunljud och härskri höjes mot de fastaste städer och mot de högsta murtorn.
 17.  Då ska jag förbereda människorna sådan ångest att de gå där som blinda, för det att de har syndat mot Herren. Deras blod ska spridas omkring som stoft, och deras kroppar ska kastas ut som orenlighet.
 18.  Varken deras silver eller deras guld ska kunna rädda dem på Herrens vredes dag. Av hans nitälskans eld ska hela jorden förtäras. För en ände, ja, en ände med förskräckelse ska han göra på alla jordens inbyggare.
</pre>
<pre> Sefanja, 2 Kapitlet
 1.  Besinna dig och kom till sans, du folk utan blygsel,
 2.  innan ännu rådslutet är fullgånget -- den dagen hastar fram, som agnar fara! -- och innan Herrens vredes glöd kommer över er, ja, innan Herrens vredes dag kommer över er.

 3.  Söken Herren, alla ni ödmjuke i landet, som hållen hans lag. Söken rättfärdighet, söken ödmjukhet. Kanhända bliven ni så beskärmade på Herrens vredes dag.

 4.  För Gasa ska bli övergivet och Askelon bli en ödemark. Mitt på ljusa dagen ska Asdods folk drivas ut, och Ekron ska ryckas upp med roten.
 5.  Ve er som bebon landsträckan längst havet, ni av keretéernas folk! Ett Herrens ord ska nå dig, Kanaan, du filistéernas land. Ja, jag ska fördärva dig, så att ingen mer bor i dig.
 6.  Landsträckan längst havet ska ligga som betesmarker, där herdarna har sina brunnar och fåren sina fållor.
 7.  Den ska tillfalla de kvarblivna av Juda hus som deras lott. Där ska de föra sin boskap i bet. Ni Askelons hus ska de få lägra sig, när kvällen kommer. För Herren, deras Gud, ska se till dem och ska igen upprätta dem.

 8.  Jag har hört Moabs hån och Ammons barns hån, hur de har smädat mitt folk och förhävt sig mot dess land.
 9.  Därför, så sant jag lever, säger Herren Sebaot, Israels Gud: det ska gå Moab som Sodom, och Ammons barn som Gomorra. Ett tillhåll för nässlor och en saltgrop ska de bliva, och en ödemark till oändlig tid. Kvarlevan av mitt folk ska plundra dem. Återstoden av min menighet ska få dem till sin arvedel.

 10.  Så ska det gå dem, till lön för deras högmod för det att de har smädat och förhävt sig mot Herren Sebaots folk.
 11.  Fruktansvärd ska Herren bevisa sig mot dem. För han ska göra alla jordens gudar maktlösa, och alla hedningarnas havsländer ska tillbe honom, vart folk på sin ort --
 12.  också ni etiopier, ni som av mig bliven slagna med svärd.

 13.  Han ska uträcka sin hand mot norr och fördärva Assur, han ska göra Nineve till en ödemark, förtorkat som en öken.
 14.  Där ska hjordar lägra sig, allahanda vilda djur i skaror. Pelikaner och rördrommar ska ta natthärbärge på pelarhuvudena där. Fåglalåt ska ljuda i fönstren och förödelse bor på trösklarna, nu då cederpanelningen är bortriven.

 15.  Så ska det gå den glada staden, som satt så trygg, och som sa i sitt hjärta: "Jag och ingen annan!" Hur har den inte blivit en ödemark, en lägerstad för vilda djur! Alla som gå där fram ska vissla åt den och slå ihop händerna.

</pre>
<pre> Sefanja, 3 Kapitlet
 1.  Ve henne, den trotsiga och befläckade staden, förtryckets stad!
 2.  Hon hör inte på någons röst, hon tar inte emot tuktan. På Herren litar hon inte, till sin Gud vill hon inte komma.
 3.  Furstarna där är rytande lejon. Hennes domare är som vargar om aftonen, de spara inget till morgondagen.
 4.  Hennes profeter är stortaliga trolösa män. Hennes präster ohelga vad heligt är, de våldföra lagen.

 5.  Herren är rättfärdig där, han gör inget orätt. Var morgon låter han sin rätt gå fram i ljuset, den utebliver aldrig. Men de orättfärdiga vet inte av någon skam.

 6.  Jag utrotade folkslag, deras murtorn blev förstörda, deras gator gjorde jag öde, så att ingen mer gick där fram. Deras städer blev förhärjade, så att de lågo tomma på människor, blottade på invånare.

 7.  Jag sa till henne att bara frukta mig och ta emot tuktan. Då skulle hennes boning undgå förstörelse, med allt vad jag hade gett i hennes vård. Men i stället ävlades de att göra allt vad fördärvligt var.

 8.  Därför man ni vänta på mig, säger Herren, och på den dag jag står upp för att ta byte. För mitt domslut är: jag ska församla folk och hämta tillhopa konungariken, för att hälla ut över dem min ogunst, all min vredes glöd. För av min nitälskans eld ska hela jorden förtäras.

 9.  Se, då ska jag ge åt folken nya, renade läppar, så att de alla åkalla Herrens namn och gemensamt tjäna honom.
 10.  Ända från länderna bortom Etiopiens strömmar ska mina tillbedjare, mitt förskingrade folk, bära fram offer åt mig.

 11.  På den tiden ska du slippa att längre blygas för alla de överträdelser som du har begått mot mig. För då ska jag avskilja från dig dem som nu jubla så segerstolt i dig. Du ska då inte vidare förhäva dig på mitt heliga berg.
 12.  Men jag ska lämna kvar i dig ett folk, betryckt och armt. De ska lita på Herrens namn.
 13.  Kvarlevan av Israel ska då inte mer göra något orätt, inte heller tala lögn, och i deras mun ska inte finnas en falsk tunga. Ja, de ska få beta och ligga i ro, utan att någon förskräcker dem.

 14.  Jubla, du dotter Sion, höj glädjerop, du Israel. Var glad och fröjda dig av allt hjärta, du dotter Jerusalem.
 15.  Herren har avvänt straffdomarna från dig, han har röjt din fiende ur vägen. Herren, som bor i dig, är Israels konung. Du behöver inte mer frukta något ont.

 16.  På den tiden ska det sägas till Jerusalem. "Frukta inte, Sion låt inte modet falla.
 17.  Herren, din Gud, bor i dig en hjälte som kan frälsa. Han gläder sig över dig med lust, han tiger stilla i sin kärlek, han fröjdas över dig med jubel."

 18.  Dem som med bedrövelse måste sakna högtiderna, dem ska jag då församla, dem som levde skilda från dig, du som själv bar förödmjukelseens börda.
 19.  För se, jag ska på den tiden utföra mitt verk på alla dina förtryckare. Jag ska rädda de haltande och hämta tillhopa de fördrivna, jag ska låta dem bli ett ämne till lovsång och till berömmelse på hela jorden, där de var så smädade.
 20.  På den tiden ska jag låta er komma tillbaka ja, på den tiden ska jag hämta er tillhopa. För jag vill låta er bli ett ämne till berömmelse och till lovsång bland alla jordens folk, i det att jag igen upprättar er, så att ni sen det med egna ögon, säger Herren.
</pre>
