<pre> Första Kungaboken, 1 Kapitlet
 1.  Konung David var nu gammal och kom till hög ålder. Fast man höljde täcken över honom, kunde han dock inte hålla sig varm.
 2.  Då sa hans tjänare till honom: "Må man för min herre kungens räkning söka upp en ung kvinna, en jungfru, som kan bli kungens tjänarinna och sköta honom. Om hon får ligga i din famn, så blir min herre konungen varm"
 3.  Så sökte de då över hela Israels land efter en skön flicka. De funno Abisag från Sunem och förde henne till konungen.
 4.  Hon var en mycket skön flicka, och hon skötte nu konungen och betjänade honom, men konungen hade inget umgänge med henne.
 5.  Men Adonia, Haggits son, hov sig upp och sa: "Det är jag som ska bli konung." Han skaffade sig vagnar och ryttare, till det också femtio man som löpte framför honom.
 6.  Hans fader hade aldrig velat bedröva honom med att säga: "Varför gör du så?" Han var också mycket fager. Hans mor hade fött honom näst efter Absalom.
 7.  Han började underhandla med Joab, Serujas son, och med prästens Ebjatar, och dessa slöto sig till Adonia och understödde honom.
 8.  Men prästen Sadok och Benaja, Jojadas son, samt profeten Natan, Simei, Rei och Davids hjältar höll inte med Adonia.

 9.  Adonia slaktade får och fäkreatur och gödkalvar vid Soheletstenen, som ligger vid Rogelskällan. Han inbjöd dit alla sina bröder, kungens söner, och alla de Juda män som var i kungens tjänst.
 10.  Men profeten Natan, Benaja, hjältarna och sin bror Salomo inbjöd han inte.

 11.  Då sa Natan så till Bat-Seba, Salomos moder: "Du har väl hört att Adonia, Haggits son, har blivit konung, utan att vår herre David vet därom?
 12.  Men jag vill nu ge dig ett råd, för att du ska kunna rädda ditt liv och din son Salomos liv.
 13.  Gå in till kung David och säg till honom: 'Har du inte, min herre konung, själv med ed lovat din tjänarinna och sagt: Din son Salomo ska bli kung efter mig. Han ska sitta på min tron? Varför har då Adonia blivit konung?'
 14.  Medan du ännu är där och talar med konungen, ska jag efter dig komma in och bekräfta dina ord."

 15.  Så gick då Bat-Seba in till konungen, i kammaren. Konungen var nu mycket gammal. Abisag från Sunem betjänade konungen.
 16.  Bat-Seba bugade sig och föll ner för konungen. Då frågade konungen: "Vad önskar du?"
 17.  Hon sa till honom: "Min herre, du har ju själv lovat din tjänarinna med en ed vid Herren, din Gud: 'Din son Salomo ska bli kung efter mig. Han ska sitta på min tron.'
 18.  Men se, nu har Adonia blivit konung, fastän du, min herre konung, ännu inte har fått vet det.
 19.  Han har slaktat tjurar och gödkalvar och får i myckenhet, och han har inbjudit alla kungens söner och prästen Ebjatar och härhövitsmannen Joab. Men din tjänare Salomo har han inte inbjudit.
 20.  På dig, min herre konung, är nu hela Israels ögon riktade, i förväntan att du ska göra känt för dem vem som ska sitta på min herre kungens tron efter honom.
 21.  Eljest torde hända, att när min herre konungen har gått till vila hos sina fäder, då bli jag och min son Salomo hållna som brottslingar."

 22.  Medan hon ännu höll på att tala med konungen, kom profeten Natan.
 23.  Man anmälde det för konungen och sa: "Profeten Natan är här." När han så kom inför konungen, föll han ner till jorden på sitt ansikte för konungen.
 24.  Natan sa: "Min herre konung, är det väl du som har sagt att Adonia ska bli kung efter dig, och att han ska sitta på din tron?
 25.  För han har i dag gått ner och slaktat tjurar och gödkalvar och får i myckenhet, och har inbjudit alla kungens söner och härhövitsmännen och prästen Ebjatar, och de hålla nu på med att äta och dricka hos honom. De ropa: 'Leve kung Adonia!'
 26.  Men mig, din tjänare, och prästen Sadok och Benaja, Jojadas son, och din tjänare Salomo har han inte inbjudit.
 27.  Kan väl detta har utgått från min herre konungen, utan att du har låtit dina tjänare vet vem som ska sitta på min herre kungens tron efter honom?"

 28.  Då svarade kung David och sa: "Kallen hit till mig Bat-Seba." När hon nu kom inför konungen och stod inför konungen,
 29.  betygade konungen med ed och sa: "Så sant Herren lever, han som har förlossat mig från all nöd:
 30.  som jag lovade dig med ed vid Herren, Israels Gud, då jag sa: 'Din son Salomo ska bli kung efter mig. Han ska sitta på min tron i mitt ställe', så vill jag denna dag göra."
 31.  Då bugade sig Bat-Seba, med ansiktet mot jorden, och föll ner för konungen och sa: "Må min herre, kung David, leva evinnerligen!"
 32.  Kung David sa: "Kallen till mig prästen Sadok och profeten Natan och Benaja, Jojadas son. När dessa kom inför konungen,
 33.  sa konungen till dem: "Tagen er herres tjänare med er och sätten min son Salomo på min egen mulåsna och fören honom med till Gihon.
 34.  Där ska prästen Sadok och profeten Natan smörja honom till kung över Israel. Sedan ska ni stöta i basun och ropa: 'Leve kung Salomo!'
 35.  Därefter ska ni följa honom hitupp, och när han kommer hit, ska han sätta sig på min tron, och så ska han vara kung i mitt ställe. För det är honom jag har förordnat att vara furste över Israel och Juda."
 36.  Då svarade Benaja, Jojadas son, konungen och sa: "Amen. Så bjude också Herren, min herre kungens Gud.
 37.  Såsom Herren har varit med min herre konungen, så ska han vara också med Salomo. Ja, ska han göra hans tron ännu mäktigare än min herres, kung Davids, tron."
 38.  Så gick nu prästen Sadok och profeten Natan och Benaja, Jojadas son, ditned, och keretéerna och peletéerna, och satte Salomo på kung Davids mulåsna och förde honom till Gihon.
 39.  Prästen Sadok tog oljehornet ur tältet och smorde Salomo. Därefter stötte de i basun, och allt folket ropade: "Leve kung Salomo!"
 40.  Sedan följde allt folket honom upp, under det att de blåste på flöjter och visade sin glädje med ett så stort jubel, att jorden kunde rämna av deras rop.
 41.  Men Adonia och alla de inbjudna som han hade hos sig hörde detta, just då de hade slutat att äta. När Joab nu hörde basunljudet, sa han: "Varför höres detta larm från staden?"
 42.  Medan han ännu talade, kom Jonatan, prästen Ebjatars son. Adonia sa: "Kom hit, för du är en rättskaffens man och har nog ett gott glädjebudskap att förkunna."
 43.  Jonatan svarade och sa till Adonia: "Nej, vår herre, kung David, har gjort Salomo till konung.
 44.  Konungen har med honom sänt iväg prästen Sadok och profeten Natan och Benaja, Jojadas son, och keretéerna och peletéerna, och de har satt honom på kungens mulåsna.
 45.  Därefter har prästen Sadok och profeten Natan i Gihon smort honom till konung, och sedan har de dragit upp därifrån under jubel, och hela staden har kommit i rörelse. Härav kommer det buller som ni har hört.
 46.  Salomo sitter nu också på konungatronen.
 47.  Vidare har kungens tjänare kommit och lyckönskat vår herre kung David, och sagt: 'Din Gud låte Salomos namn bli ännu större än ditt namn, och hans tron ännu mäktigare än din tron.' Konungen har tillbett, nedböjd på sin säng.
 48.  ja, konungen har sagt så: 'Lovas ska vara Herren, Israels Gud, som i dag har satt en efterträdare på min tron, så att jag med egna ögon har fått se det!"
 49.  Då blev alla de inbjudna som var hos Adonia förskräckta och stod upp och gick bort, var och en sin väg.
 50.  Men Adonia fruktade så för Salomo, att han stod upp och gick bort och fattade i hornen på altaret.
 51.  Det blev berättat för Salomo: "Se, Adonia fruktar för kung Salomo. Därför har han fattat i hornen på altaret och sagt: 'Konung Salomo måste lova mig i dag med ed att han inte ska döda sin tjänare med svärd.'"
 52.  Då sa Salomo: "Om han vill vara en rättskaffens man, så ska inte ett hår av hans huvud falla till jorden. Men om något ont blir funnet hos honom, så ska han dö."
 53.  Därefter skickade kung Salomo iväg och lät hämta honom från altaret. Han kom och föll ner för kung Salomo. Då sa Salomo till honom: "Gå hem till ditt."
</pre>
<pre> Första Kungaboken, 2 Kapitlet
 1.  Då nu tiden tillstundade att David skulle dö, lät han sin son Salomo och sa:
 2.  "Jag går nu all världens väg. Så var då frimodig och visa dig som en man.
 3.  Håll vad Herren, din Gud, bjuder dig hålla, så att du vandrar på hans vägar och håller hans stadgar, hans bud och rätter och vittnesbörd, som det står i Moses lag, så att du ska har framgång i allt vad du gör, och överallt dit du vänder dig.
 4.  så att Herren får uppfylla det ord som han talade om mig, då han sa: 'Om dina barn har akt på sin väg, så att de vandra inför mig i trohet och av allt sitt hjärta och av all sin själ, då' -- sa han -- 'skall på Israels tron aldrig saknas en avkomling av dig.'
 5.  Vidare: du vet väl vad Joab, Serujas son, har gjort mot mig, hur han gjorde mot de två härhövitsmännen i Israel, Abner, Ners son, och Amasa, Jeters son, hur han dödade dem, så att han i fredstid utgöt blod, som hade det varit krig, och, som hade det varit krig, lät blod komma på bältet som han hade omkring sina höfter, och på skorna som han hade på sina fötter.
 6.  Så gör nu efter din vishet, och låt inte hans grå hår få med frid fara ner i dödsriket.
 7.  Men mot gileaditen Barsillais söner ska du bevisa godhet, så att de få vara med bland dem som äta vid ditt bord. För på sådant sätt bemötte de mig, när jag flydde för din bror Absalom.
 8.  Vidare har du hos dig Simei, Geras son, benjaminiten från Bahurim, som for ut mot mig i gruvliga förbannelser på den dag då jag gick till Mahanaim, men som sedan kom ner till Jordan mig till mötes, varvid jag med en ed vid Herren lovade honom och sa: 'Jag ska inte döda dig med svärd.'
 9.  Men nu ska du inte låta honom bli ostraffad, för du är en vis man och vet väl vad du ska göra med honom, så att du låter hans grå hår med blod fara ner i dödsriket."
 10.  och David gick till vila hos sina fäder och blev begraven i Davids stad.
 11.  Den tid David regerade över Israel var fyrtio år. I Hebron regerade han i sju år, och i Jerusalem regerade han i trettiotre år.
 12.  Salomo satte sig på sin far Davids tron, och han konungamakt blev starkt befäst.

 13.  Men Adonia, Haggits son, kom till Bat-Seba, Salomos mor. Hon frågade då: "Har du gott att meddela?" Han svarade: "Ja."
 14.  Därefter sa han: "Jag har något att tala med dig om." Hon svarade: "Tala."
 15.  Då sa han: "Du vet själv att konungadömet tillhörde mig, och att hela Israel fäste sina blickar på mig, i förväntan att jag skulle bli konung. Men så gick konungadömet från mig och blev min broders. Genom Herrens skickelse blev det hans.
 16.  Nu har jag en enda bön till dig. Visa inte bort mig." Hon svarade honom: "Tala."
 17.  Då sa han: "Säg till kung Salomo -- dig visar han ju inte bort -- att han ger mig Abisag från Sunem till hustru."
 18.  Bat-Seba svarade: "Gott! Jag ska själv tala med konungen om dig."

 19.  Så gick då Bat-Seba in till kung Salomo för att tala med honom om Adonia. Då stod konungen upp och gick emot henne och bugade sig för henne och satte sig därefter på sin stol. Man ställde också fram en stol åt kungens mor, och hon satte sig på hans högra sida.
 20.  Därefter sa hon: "Jag har en enda liten bön till dig. Visa inte bort mig." Konungen svarade henne: "Framställ din bön, min mor. Jag vill ingalunda visa bort dig."
 21.  Då sa hon: "Låt ge Abisag från Sunem åt din bror Adonia till hustru."
 22.  Men kung Salomo svarade och sa till sin moder: "Varför begär du endast Abisag från Sunem åt Adonia? Du kunde liksom gärna begära konungadömet åt honom -- han är ju min äldste bror -- ja, åt honom och åt prästen Ebjatar och åt Joab, Serujas son."
 23.  Kung Salomo betygade med ed vid Herren och sa: "Gud straffe mig nu och framgent, om inte Adonia med sitt liv ska få umgälla att han har talat detta.
 24.  Nu, så sant Herren lever, han som har utsett mig och uppsatt mig på min fader Davids tron, och som, enligt sitt löfte, har uppbyggt åt mig ett hus: i dag ska Adonia dödas."
 25.  Därefter skickade kung Salomo iväg och lät utföra detta genom Benaja, Jojadas son. Denne stötte ner honom, så att han dog.
 26.  Till prästen Ebjatar sa konungen: "Gå bort till ditt jordagods i Anatot, för du har förtjänat döden. Men i dag vill jag inte döda dig, eftersom du har burit Herrens, Herrens ark framför min fader David, och eftersom du med min fader har lidit allt vad han har fått lida.
 27.  Så drev Salomo bort Ebjatar och lät honom inte längre vara Herrens präst, för att Herrens ord skulle uppfyllas, det som han hade talat i Silo över Elis hus.
 28.  Då nu ryktet härom kom till Joab -- som ju hade slutit sig till Adonia, om han också inte hade slutit sig till Absalom -- flydde han till Herrens tält och fattade i hornen på altaret.
 29.  Men när det blev berättat för kung Salomo att Joab hade flytt till Herrens tält, och att han stod invid altaret, skickade Salomo iväg Benaja, Jojadas son, och sa: "Gå och stöt ner honom."
 30.  När Benaja så kom till Herrens tält, sa han till honom: "Så säger konungen: Gå bort härifrån." Men han svarade: "Nej. Här vill jag dö." När Benaja framförde detta till konungen och sa: "Så och så har Joab sagt, så har han svarat mig",
 31.  sa konungen till honom: "Gör som han har sagt, stöt ner honom och begrav honom, så att du befriar mig och min faders hus från skulden för det blod som Joab utan sak har utgjutit.
 32.  Ska Herren låta hans blod komma tillbaka över hans eget huvud, för det att han stötte ner två män som var rättfärdigare och bättre än han själv, och dödade dem med svärd, utan att min fader David visste det, nämligen Abner, Ners son, härhövitsmannen i Israel, och Amasa, Jeters son, härhövitsmannen i Juda.
 33.  Ja, deras blod ska komma tillbaka över Joabs och hans efterkommandes huvud för evigt. Men åt David och hans efterkommande, hans hus och hans tron ska Herren ge frid till oändlig tid.
 34.  Så gick då Benaja, Jojadas son, ditupp och stötte ner honom och dödade honom. Han blev begraven där han bodde i öknen.
 35.  Konungen satte Benaja, Jojadas son, i hans ställe över hären. Prästen Sadok hade konungen satt i Ebjatars ställe.

 36.  Därefter skickade konungen och lät kalla till sig Simei och sa till honom: "Bygg dig ett hus i Jerusalem och bor där, och därifrån får du inte gå ut, varken hit eller dit.
 37.  För det ska du veta, att på den dag du går ut och går över bäcken Kidron ska du döden dö. Ditt blod kommer då över ditt eget huvud."
 38.  Simei sa till konungen: "Vad du har talat är gott. Såsom min herre konungen har sagt, så ska din tjänare göra." Simei bodde i Jerusalem en lång tid.
 39.  Men tre år därefter hände sig att två tjänare flydde från Simei till Akis, Maakas son, konungen i Gat. Man berättade för Simei och sa: "Dina tjänare är i Gat."
 40.  Då stod Simei upp och sadlade sin åsna och begav sig till Akis i Gat för att söka efter sina tjänare. Simei begav sig alltså iväg och hämtade sina tjänare från Gat.
 41.  Men när det blev berättat för Salomo att Simei hade begivit sig från Jerusalem till Gat och kommit tillbaka,
 42.  skickade konungen och lät kalla till sig Simei och sa till honom: "Har jag inte bundit dig med ed vid Herren och varnat dig och sagt till dig: 'Det ska du veta, att på den dag du går ut och begiver dig hit eller dit ska du döden dö'? Du svarade mig: 'Vad du har sagt är gott, och jag har hört det.'
 43.  Varför har du då inte ansett på din ed vid Herren och på det bud som jag har gett dig?"
 44.  Konungen sa ytterligare till Simei: "Du känner själv allt det onda som ditt hjärta vet med sig att du har gjort min fader David. Herren ska nu låta din ondska komma tillbaka över ditt eget huvud.
 45.  Men kung Salomo ska bli välsignad, och Davids tron ska bli befäst inför Herren till oändlig tid."
 46.  På kungens befallning gick därefter Benaja, Jojadas son, fram och stötte ner honom, så att han dog. Konungadömet blev befäst i Salomos hand.
</pre>
<pre> Första Kungaboken, 3 Kapitlet
 1.  Salomo befryndade sig med Farao, konungen i Egypten. Han tog Faraos dotter till hustru och förde henne in i Davids stad, och där fick hon bo, till dess han hade byggt sitt hus färdigt, så också Herrens hus och muren runt omkring Jerusalem.
 2.  Emellertid offrade folket på höjderna, eftersom ännu vid denna tid inget hus hade blivit byggt åt Herrens namn.
 3.  Salomo älskade Herren och vandrade efter sin far Davids stadgar, utom att han frambar offer på höjderna och tände offereld där.

 4.  Konungen begav sig till Gibeon för att offra där, för detta var den förnämsta offerhöjden. Tusen brännoffer offrade Salomo på altaret där.
 5.  I Gibeon uppenbarade sig nu Herren för Salomo i en dröm om natten. Gud sa: "Bed mig om vad du vill att jag ska ge dig."
 6.  Salomo svarade: "Du har gjort stor nåd med din tjänare, min fader David, eftersom han vandrade inför dig i trohet, rättfärdighet och rättsinnighet mot dig. Du bevarade åt honom denna stora nåd och gav honom en son till efterträdare på hans tron, som ju nu har skett.
 7.  Ja, nu har du, Herre, min Gud, gjort din tjänare till kung efter min fader David. Men jag är en helt ung man, som inte rätt förstår att vara ledare och anförare.
 8.  Din tjänare är här bland ditt folk, det som du har utvalt, ett folk som är så talrikt att det inte kan räknas eller täljas för sin myckenhets skull.
 9.  Så ge nu din tjänare ett hörsamt hjärta, så att han kan vara domare för ditt folk och skilja mellan gott och ont. För vem förmår väl annars att vara domare för detta ditt stora folk?"
 10.  Detta, att Salomo bad om sådant, täcktes Herren.
 11.  Gud sa till honom: "Eftersom du har bett om sådant och inte bett om ett långt liv, inte heller bett om rikedom eller bett om dina fienders liv, utan har bett om att få förstånd till att akta på vad rätt är,
 12.  se, för det vill jag göra som du önskar. Se, jag ger dig ett så vist och klokt hjärta, att din like inte har funnits före dig, och att din like inte heller ska uppstå efter dig.
 13.  Därtill ger jag dig också vad du inte har bett om, nämligen både rikedom och ära, så att i all din tid ingen kung ska vara din like.
 14.  Om du vandrar på mina vägar, så att du håller mina stadgar och bud, som din fader David gjorde, då ska jag låta dig länge leva."
 15.  Därefter vaknade Salomo och fann att det var en dröm. När han kom till Jerusalem, kom han fram inför Herrens förbundsark och offrade brännoffer och frambar tackoffer. Därefter gjorde han ett gästabud för alla sina tjänare.

 16.  Vid den tiden kom två skökor till konungen och kom fram inför honom.
 17.  Den ena kvinnan sa: "Hör mig, herre. Jag och denna kvinna bor i samma hus. Jag födde barn där i huset hos henne.
 18.  Sedan, på tredje dagen efter det jag hade fött mitt barn, födde också denna kvinna ett barn. Vi var tillsammans, utan att någon främmande var hos oss i huset. Allenast vi båda var i huset.
 19.  Men en natt dog denna kvinnas son, för hon hade legat ihjäl honom.
 20.  Då stod hon upp om natten och tog min son från min sida, under det att din tjänarinna sov, och la honom i sin famn, men sin döde son la hon i min famn.
 21.  När jag då om morgonen reste mig upp för att ge min son di, fick jag se att han var död. Men när jag såg nogare på honom om morgonen, fick jag se att det inte var min son, den som jag hade fött."
 22.  Då sa den andra kvinnan: "Det är inte så. Min son är den som lever, och din son är den som är död." Men den första svarade: "Det är inte så. Din son är den som är död, och min son är den som lever." Så tvistade de inför konungen.
 23.  Då sa konungen: "Den ena säger: 'Denne, den som lever, är min son, och din son är den som är död.' Den andra säger: 'Det är inte så. Din son är den som är död, och min son är den som lever.'"
 24.  Därefter sa konungen: "Tagen hit ett svärd." När man hade burit svärdet fram till konungen,
 25.  sa konungen: "Huggen det levande barnet i två delar, och given den ena hälften åt den ena och den andra hälften åt den andra."
 26.  Men då sa den kvinna vilkens son det levande barnet var till konungen -- för hennes hjärta upprördes av kärlek till sonen -- hon sa: "Hör mig, herre. Given henne det levande barnet. Döden det inte." Men den andra sa: "Må det vara varken mitt eller ditt. Huggen det itu."
 27.  Då tog konungen till orda och sa: "Given henne det levande barnet. Döden det inte. Hon är dess moder."
 28.  När nu hela Israel fick höra talas om den dom som konungen hade fällt, häpnade de över konungen, för de såg att Guds vishet var i honom till att skipa rätt.
</pre>
<pre> Första Kungaboken, 4 Kapitlet
 1.  Konung Salomo var nu kung över hela Israel.
 2.  Dessa var hans förnämsta män: Asarja, Sadoks son, var präst.
 3.  Elihoref och Ahia, Sisas söner, var sekreterare. Josafat, Ahiluds son, var kansler.
 4.  Benaja, Jojadas son, var överbefälhavare. Sadok och Ebjatar var präster.
 5.  Asarja, Natans son, var överfogde. Sabud, Natans son, en präst, var kungens vän.
 6.  Ahisar var överhovmästare. Adoniram, Abdas son, hade uppsikten över de allmänna arbetena.

 7.  Salomo hade satt över hela Israel tolv fogdar, som skulle sörja för vad konungen och hans hus behövde. Var och en hade årligen sin månad, då han skulle sörja för dessa behov.
 8.  Följande var deras namn: Ben-Hur i Efraims bergsbygd.
 9.  Ben-Deker i Makas, Saalbim, Bet-Semes, Elon, Bet-Hanan.
 10.  Ben-Hesed i Arubbot, som hade Soko och hela Heferlandet.
 11.  Ben-Abinadab i hela Nafat-Dor -- denne fick Salomos dotter Tafat till hustru --.
 12.  Baana, Ahiluds son, i Taanak och Megiddo och i hela den del av Bet-Sean, som ligger på sidan om Saretan, nedanför Jisreel, från Bet-Sean ända till Abel-Mehola och bortom Jokmeam.
 13.  Ben-Geber i Ramot i Gilead. Han hade Manasses son Jairs byar, som ligga i Gilead. Han hade också landsträckan Argob, som ligger i Basan, sextio stora städer med murar och kopparbommar.
 14.  Ahinadab, Iddos son, i Mahanaim.
 15.  Ahimaas i Naftali. Också han hade tagit en dotter av Salomo, Basemat, till hustru.
 16.  Baana, Husais son, i Aser och Alot.
 17.  Josafat, Paruas son, i Isaskar.
 18.  Simei, Elas son, i Benjamin.
 19.  Geber, Uris son, i Gileads land, det land som hade tillhört Sihon, amoréernas konung, och Og, konungen i Basan. För bara en enda fogde fanns i det landet.
 20.  Juda och Israel var då talrika, så talrika som sanden vid havet. Man åt och drack och var glad.

 21.  Så var nu Salomo herre över alla riken från floden till filistéernas land och ända ner till Egyptens gräns. De förde skänker till Salomo och var honom underdåniga, så länge han levde.
 22.  Vad Salomo för var dag behövde av livsmedel var: trettio korer fint mjöl och sextio korer vanligt mjöl,
 23.  tio gödda oxar, tjugu valloxar och hundra far, förutom hjortar, gaseller, dovhjortar och gödda fåglar.
 24.  För han rådde över hela landet på andra sidan floden, från Tifsa ända till Gasa, över alla kungar på andra sidan floden. Han hade fred på alla sidor, runt omkring,
 25.  Så att Juda och Israel satt i trygghet, var och en under sitt vinträd och sitt fikonträd, från Dan ända till Beer-Seba, så länge Salomo levde.
 26.  Salomo hade fyrtio tusen spann vagnshästar och tolv tusen ridhästar.
 27.  De nämnda fogdarna sörjde var sin månad för kung Salomos behov, och för allas som hade tillträde till kung Salomos bord. De lät inget fattas.
 28.  Kornet och halmen för hästarna och travarna förde de, var och en i sin ordning, till det ställe där han uppehöll sig.

 29.  Gud gav Salomo vishet och förstånd i mycket rikt mått och så mycke insikt, att den kunde liknas vid sanden på havets strand,
 30.  så att Salomos vishet var större än alla österlänningars vishet och all Egyptens vishet.
 31.  Han var visare än alla andra människor, visare än esraiten Etan och Heman och Kalkol och Darda, Mahols söner. Ryktet om honom gick ut bland alla folk runt omkring.
 32.  Han diktade tre tusen ordspråk, och hans sånger var ett tusen fem.
 33.  Han talade om träden, från cedern på Libanon ända till isopen, som växer fram ur väggen. Han talade också om fyrfotadjuren, om fåglarna, om kräldjuren och om fiskarna.
 34.  Från alla folk kom man för att höra Salomos visdom, från alla kungar på jorden, som hade hört talas om hans visdom.

</pre>
<pre> Första Kungaboken, 5 Kapitlet
 1.  Hiram, konungen i Tyrus, skickade sina tjänare till Salomo, sedan han hade fått höra att denne hade blivit smord till kung efter sin fader. För Hiram hade alltid varit Davids vän.
 2.  Salomo skickade till Hiram och lät säga:
 3.  "Du vet själv att min fader David inte kunde bygga något hus åt Herrens, sin Guds, namn, för de krigs skull med vilka fienderna runt omkring ansatte honom, till dess att Herren la dem under hans fötter
 4.  Men nu har Herren, min Gud, låtit mig få ro på alla sidor. Ingen motståndare finns, och ingen olycka är på färde.
 5.  Därför tänker jag nu på att bygga ett hus åt Herrens, min Guds, namn, som Herren talade till min fader David, i det han sa: 'Din son, den som jag ska sätta på din tron efter dig, han ska bygga huset åt mitt namn.'
 6.  Så bjud nu att man hugger åt mig cedrar på Libanon. Härvid ska mina tjänare vara dina tjänare behjälpliga. Jag vill ge dig betalning för dina tjänares arbete, alldeles som du själv begär. För du vet själv att bland oss inte finns någon som är så skicklig att hugga virke som sidonierna."

 7.  Då nu Hiram hörde Salomos ord, blev han mycket glad. Han sa: "Lovad ska vara Herren i dag, han som har gett David en så vis son till att regera över detta talrika folk!"
 8.  Hiram skickade till Salomo och lät säga: "Jag har hört det budskap du har sänt till mig. Jag vill göra allt vad du begär i fråga om cederträ och cypressträ.
 9.  Mina tjänare ska föra virket från Libanon ner till havet, och jag ska låta lägga det i flottar på havet och föra det till det ställe som du anvisar mig, och lossa det där. Men du ska själv avhämta det. Du igen ska göra vad jag begär, nämligen förse mitt hus med livsmedel."
 10.  Så gav då Hirom åt Salomo cederträ och cypressträ, så mycket han begärde.
 11.  Men Salomo gav åt Hiram tjugu tusen korer vete, till föda för hans hus, och tjugu korer olja av stötta oliver. Detta gav Salomo åt Hiram för vart år.
 12.  Herren hade gett Salomo vishet, som han hade lovat honom. Vänskap rådde mellan Hiram och Salomo. De slöto förbund med varandra.

 13.  Kung Salomo bådade upp arbetsfolk ur hela Israel, och arbetsfolket utgjorde trettio tusen man.
 14.  Dessa skickade han till Libanon, tio tusen i vår månad, skiftevis, så att de var en månad på Libanon och två månader hemma. Adoniram hade uppsikten över de allmänna arbetena.
 15.  Salomo hade sjuttio tusen män som bar bördor, och åttio tusen som höggo sten i bergen,
 16.  förutom de överfogdar som av Salomo var anställda över arbetet, tre tusen tre hundra, vilka hade befälet över folket som utförde arbetet.
 17.  På kungens befallning bröt de stora och dyrbara stenar, för att husets grund skulle kunna läggas med huggen sten,
 18.  Salomos byggningsmän och Hiroms byggningsmän och männen från Gebal höggo och tillredde både det trävirke och de stenar som behövdes till att bygga huset.
</pre>
<pre> Första Kungaboken, 6 Kapitlet
 1.  I det fyra hundra åttionde året efter Israels barns uttåg ur Egyptens land, i det fjärde året av Salomos regering över Israel, i månaden Siv, det är den andra månaden, började han bygga huset åt Herren.
 2.  Huset som kung Salomo byggde åt Herren var sextio alnar långt, tjugu alnar brett och trettio alnar högt.
 3.  Förhuset framför tempelsalen var tjugu alnar långt, framför husets kortsida, och tio alnar brett, där det låg framför huset.
 4.  Han gjorde fönster på huset, slutna fönster, med bjälkramar.
 5.  Runt omkring huset, längst dess vägg, uppförde han en ytterbyggnad, som gick runt omkring husets väggar, både längst tempelsalen och längst koret. Han gjorde i det sidokamrar runt omkring.
 6.  Den nedersta våningen i ytterbyggnaden var fem alnar bred, den mellersta sex alnar bred och den tredje sju alnar bred. För han hade gjort avsatser på huset runt omkring utvändigt, för att inte behöva göra fästhål i husets väggar.
 7.  När huset uppfördes, byggdes det av sten som hade blivit färdighuggen vid stenbrottet. Alltså hördes varken hammare eller yxa eller andra järnverktyg vid huset, när det byggdes.
 8.  Dörren till mellersta sidokammaren hade sin plats på husets södra sida, och genom en trappgång kom man upp till den mellersta våningen, och från den mellersta våningen upp till den tredje.
 9.  Så byggde han huset och fullbordade det. Han panelade huset med inläggningar och med cederplankor i rader.
 10.  I ytterbyggnaden längst hela huset byggde han våningarna fem alnar höga. Den var fäst vid huset med cederbjälkar.

 11.  Herrens ord kom till Salomo. Han sa:
 12.  "Med detta hus som du nu bygger ska så ske: om du vandrar efter mina stadgar och gör efter mina rätter och håller alla mina bud och vandrar efter dem, så ska jag på dig uppfylla mitt ord, det som jag talade till din fader David:
 13.  jag ska bor mitt ibland Israels barn och ska inte överge mitt folk Israel."

 14.  Så byggde nu Salomo huset och fullbordade det.
 15.  Han täckte husets väggar invändigt med bräder av cederträ. Från husets golv ända upp till takbjälkarna överklädde han det med trä invändigt. Husets golv överklädde han med bräder av cypressträ.
 16.  Han täckte de tjugu alnarna i det innersta av huset med bräder av cederträ, från golvet ända upp till bjälkarna. Så inrättade han rummet där åt sig till ett kor: det allraheligaste.
 17.  Fyrtio alnar mätte den del av huset, som utgjorde tempelsalen därframför.
 18.  Innantill hade huset en beläggning av cederträ med utsirningar i form av gurkfrukter och blomsterband. Alltsammans var där av cederträ, ingen sten syntes.
 19.  Ett kor inredde han i det inre av huset för att där ställa Herrens förbundsark.
 20.  Framför koret, som var tjugu alnar långt, tjugu alnar brett och tjugu alnar högt, och som han överdrog med fint guld, satte han ett altare, överklätt med cederträ.
 21.  Salomo överdrog det inre av huset med fint guld. Med kedjor av guld stängde han för koret. Jämväl detta överdrog han med guld.
 22.  Alltså överdrog han hela huset med guld, till dess att hela huset var helt och hållet överdraget med guld. Han överdrog också med guld hela det altare som hörde till koret.
 23.  Till koret gjorde han två keruber av olivträ. Den ena av dem var tio alnar hög.
 24.  och den kerubens ena vinge var fem alnar, och kerubens andra vinge var också fem alnar, så att det var tio alnar från den ena vingspetsen till den andra.
 25.  Den andra keruben var också tio alnar. Båda keruberna hade samma mått och samma form:
 26.  den ena keruben var tio alnar hög och likaså den andra keruben.
 27.  Han ställde keruberna i de innersta av huset, och keruberna bredde ut sina vingar, så att den enas ena vinge rörde vid den ena väggen och den andra kerubens ena vinge rörde vid den andra väggen. Mitt i huset rörde deras båda andra vingar vid varandra.
 28.  Han överdrog keruberna med guld.

 29.  Alla husets väggar runt omkring utsirade han med snidverk i form av keruber, palmer och blomsterband. Så både i det inre rummet och i det yttre.
 30.  Husets golv överdrog han med guld. Så både i det inre rummet och i det yttre.
 31.  För ingången till koret gjorde han dörrar av olivträ. Dörrinfattningen hade formen av en femkant.
 32.  De båda dörrarna av olivträ prydde han med utsirningar i form av keruber, palmer och blomsterband, och överdrog dem med guld. Han la ut guldet över keruberna och palmerna.
 33.  På samma sätt gjorde han för ingången till tempelsalen dörrposter av olivträ, i fyrkant,
 34.  och två dörrar av cypressträ, var dörr bestående av två dörrhalvor som kunde vridas.
 35.  Han utsirade dem med keruber, palmer och blomsterband, och överdrog dem med guld, som lades jämnt över snidverken.

 36.  Vidare byggde han den inre förgårdsmuren av tre varv huggna stenar och ett varv huggna bjälkar av cederträ.

 37.  I det fjärde året blev grunden lagd till Herrens hus, i månaden Siv.
 38.  I det elfte året, månaden Bul, det är den åttonde månaden, var huset färdigt till alla sina delar alldeles som det skulle vara. Han byggde alltså på det i sju år.
</pre>
<pre> Första Kungaboken, 7 Kapitlet
 1.  Men på sitt eget hus byggde Salomo i tretton år, innan han fick hela sitt hus färdigt.
 2.  Han byggde Libanonskogshuset, hundra alnar långt, femtio alnar brett och trettio alnar högt, med fyra rader pelare av cederträ och med huggna bjälkar av cederträ ovanpå pelarna.
 3.  Det hade också ett tak av cederträ över sidokamrarna, vilka vilade på pelarna, som tillsammans var fyrtiofem, femton i var rad.
 4.  Det hade bjälklag i tre rader. Fönsteröppningarna satt mitt emot varandra i tre omgångar.
 5.  Alla dörröppningar och dörrposter var fyrkantiga, av bjälkar. Fönsteröppningarna satt alldeles mitt emot varandra i tre omgångar.
 6.  Vidare gjorde han pelarförhuset, femtio alnar långt och trettio alnar brett, och framför detta också ett förhus med pelare, och med ett trapphus framför dessa.
 7.  Han gjorde tronförhuset, där han skulle skipa rätt, domsförhuset. Det var belagt med cederträ från golv till tak.
 8.  Hans eget hus, där han själv skulle bo, på den andra gården, innanför förhuset, var byggt på samma sätt. Salomo byggde också ett hus, likadant som detta förhus, åt Faraos dotter, som han hade tagit till hustru.

 9.  Allt detta var av dyrbara stenar, avmätta som byggnadsblock och sågade med såg invändigt och utvändigt, alltsammans, ända från grunden upp till taklisterna. På samma sätt allt därutanför, ända till den stora förgårdsmuren.
 10.  Grunden var lagd med dyrbara och stora stenar, stenar av tio alnars längd och av åtta alnars längd.
 11.  Därovanpå lågo dyrbara stenar, avmätta som byggnadsblock, ävensom cederbjälkar.
 12.  Den stora förgårdsmuren där runt omkring var uppförd av tre varv huggna stenar och ett varv huggna bjälkar av cederträ. Så var det också med den inre förgårdsmuren till Herrens hus, så också med husets förhus.
 13.  Kung Salomo skickade och lät hämta Hiram från Tyrus.
 14.  Denne var son till en änka av Naftali stam, och hans fader var en tyrisk man, en kopparsmed. Han hade konstskicklighet och förstånd och kunskap i fullt mått till att utföra alla slags arbeten av koppar. Han kom nu till kung Salomo och utförde alla hans arbeten.

 15.  Han förfärdigade de båda pelarna av koppar. Aderton alnar hög var den ena pelaren, och en tolv alnar lång tråd mätte omfånget av den andra pelaren.
 16.  Han gjorde också två pelarhuvuden, gjutna av koppar, till att sätta ovanpå pelarna. Vart pelarhuvud var fem alnar högt.
 17.  Nätlika utsirningar, som bildade ett nätverk, hängprydnader i form av kedjor funnos på pelarhuvudena som satt ovanpå pelarna, sju på vart pelarhuvud.
 18.  Han gjorde pelarna så, att två rader gick runt omkring över det ena av de nätverk som tjänade till att betäcka pelarhuvudena, vilka höjde sig över granatäpplena. Likadant gjorde han på det andra pelarhuvudet.
 19.  Pelarhuvudena som satt ovanpå pelarna inne i förhuset var utformade till liljor, och mätte fyra alnar.
 20.  På båda pelarna funnos pelarhuvuden, också ovantill invid den bukformiga delen inemot nätverket. Granatäpplena var två hundra, i rader runt omkring, över det andra pelarhuvudet.
 21.  Pelarna ställde han upp vid förhuset till tempelsalen. Åt den pelare han ställde upp på högra sidan gav han namnet Jakin, och åt den han ställde upp på vänstra sidan gav han namnet Boas.
 22.  Överst var pelarna utformade till liljor. Så blev då arbetet med pelarna fullbordat.

 23.  Han gjorde också havet, i gjutet arbete. Det var tio alnar från den ena kanten till den andra, runt allt omkring, och fem alnar högt. Ett trettio alnar långt snöre mätte dess omfång.
 24.  Under kanten var gurklika sirater, som omgåvo det runt omkring -- tio alnar brett som det var -- så att de gick runt omkring havet. De gurklika siraterna satt i två rader, och de var gjutna i ett stycke med det övriga.
 25.  Det stod på tolv oxar, tre vända mot norr, tre vända mot väster, tre vända mot söder och tre vända mot öster. Havet stod ovanpå dessa, och deras bakdelar var alla vända inåt.
 26.  Dess tjocklek var en handsbredd. Dess kant var gjord som kanten på en bägare, i form av en utslagen lilja. Det rymde två tusen bat.

 27.  Vidare gjorde han de tio bäckenställen, av koppar. Vart ställ var fyra alnar långt, fyra alnar brett och tre alnar högt.
 28.  På följande sätt var dessa ställ gjorda. De var försedda med sidolister, vilka sidolister hade sin plats mellan hörnlisterna.
 29.  På dessa sidolister mellan hörnlisterna funnos avbildade lejon, tjurar och keruber, och likaså på hörnlisterna upptill. Under lejonen och tjurarna satt nedhängande blomsterslingor.
 30.  Vart ställ hade fyra hjul av koppar med axlar av koppar. Dess fyra fötter var försedda med bärarmar. Dessa bärarmar var gjutna till att sitta under bäckenet, och mitt för var och en satt blomsterslingor.
 31.  Sin öppning hade det i kransstycket, som höjde sig en aln uppåt. Öppningen i detta var rund. Det var så gjort, att det kunde tjäna som underlag, och det mätte en och en halv aln. Också på dess öppning funnos utsirningar. Men sidolisterna till det var fyrkantiga, inte runda.
 32.  De fyra hjulen satt under sidolisterna, och hjulens hållare var fästa vid bäckenstället. Vart hjul mätte en och en halv aln.
 33.  Hjulen var gjorda som vagnshjul. Deras hållare, deras ringar, deras ekrar och deras navar var alla gjutna.
 34.  Fyra bärarmar funnos på vart ställ, i de fyra hörnen. Bärarmarna var gjorda i ett stycke med sitt ställ.
 35.  Överst på vart ställ var en helt och hållet rund uppsats, en halv aln hög. Ovantill på vart ställ satt dess hållare, så också dess sidolister gjorda i ett stycke därmed.
 36.  På hållarnas ytor och på sidolisterna inristade han keruber, lejon och palmer, alltefter som utrymme fanns på var och en, så också blomsterslingor runt omkring.
 37.  På detta sätt gjorde han de tio bäckenställen. De var alla gjutna på samma sätt och hade samma mått och samma form

 38.  Han gjorde också tio bäcken, av koppar. Fyrtio bat rymde vart bäcken, och vart bäcken mätte fyra alnar. Till vart och ett av de tio bäckenställen gjordes ett bäcken.
 39.  Han ställde fem av bäckenställen på högra sidan om huset och fem på vänstra sidan om huset. Havet ställde han på högra sidan om huset, åt sydost.
 40.  Hirom gjorde dessa bäcken, men också skovlarna och skålarna. Så förde Hiram allt det arbete till slut, som han fick utföra åt kung Salomo för Herrens hus:
 41.  nämligen två pelare, och de två klotformiga pelarhuvuden som satt ovanpå pelarna, och de två nätverk som skulle betäcka de båda klotformiga pelarhuvuden som satt ovanpå pelarna,
 42.  bredvid det de fyra hundra granatäpplena till de båda nätverken, två rader granatäpplen till vart nätverk, för att de båda klotformiga pelarhuvuden som satt uppe på pelarna så skulle bli betäckta,
 43.  Vidare de tio bäckenställen och de tio bäckenen på bäckenställen,
 44.  men också havet, som var bara ett, och de tolv oxarna under havet,
 45.  vidare askkärlen, skovlarna och skålarna, kort sagt, alla redan nämnda föremål som Hiram gjorde åt kung Salomo för Herrens hus. Allt var av polerad koppar.
 46.  På Jordanslätten lät konungen gjuta det i lerformar, mellan Suckot och Saretan.
 47.  För den väldigt stora myckenhetens skull lämnade Salomo alla föremålen ovägda, så att kopparens vikt inte blev utrönt.

 48.  Salomo gjorde också alla övriga föremål som skulle finnas i Herrens hus: det gyllene altaret, det gyllene bordet som skådebröden skulle ligga på,
 49.  men också ljusstakarna, fem på högra sidan och fem på vänstra framför koret, av fint guld, med blomverket, lamporna och lamptängerna av guld,
 50.  vidare faten, knivarna, de båda slagen av skålar och fyrfaten, av fint guld, äntligen de gyllene gångjärnen till de dörrar som ledde till det innersta av huset, det allraheligaste, och till de dörrar i huset, som ledde till tempelsalen.
 51.  Sedan allt det arbete som kung Salomo lät utföra på Herrens hus var färdigt, förde Salomo ditin vad hans fader David hade gjort heligt åt Herren: silvret, guldet och kärlen. Detta la han in i skattkamrarna i Herrens hus.
</pre>
<pre> Första Kungaboken, 8 Kapitlet
 1.  Därefter samlade Salomo de äldste i Israel, alla huvudmännen för stammarna, Israels barns familjehövdingar, till kung Salomo i Jerusalem, för att hämta Herrens förbundsark upp från Davids stad, det är Sion.
 2.  Så samlades då till kung Salomo alla Israels män under högtiden i månaden Etanim, det är den sjunde månaden.
 3.  När då alla de äldste i Israel hade kommit tillstädes, lyfte prästerna upp arken.
 4.  De hämtade Herrens ark och uppenbarelsetältet ditupp, och alla heliga föremål som funnos i tältet. Prästerna och leviterna hämtade det ditupp.
 5.  Kung Salomo stod framför arken och Israels hela menighet, som hade församlats till honom. De offrade därvid småboskap och fäkreatur i sådan myckenhet, att de inte kunde täljas eller räknas.
 6.  Prästerna bar in Herrens förbundsark till dess plats i husets kor, i det allraheligaste, till platsen under kerubernas vingar.
 7.  För keruberna bredde ut sina vingar fram över den plats där arken stod, så att arken och dess stänger ovantill betäcktes av keruberna.
 8.  Stängerna var så långa, att deras ändar väl kunde ses från helgedomen framför koret, men däremot inte var synliga längre ute. De har blivit kvar där ända till denna dag.
 9.  I arken fanns inget annat än de två stentavlor som Mose hade lagt ner i det vid Horeb, när Herren slöt förbund med Israels barn, sedan de hade dragit ut ur Egyptens land.

 10.  Men när prästerna gick ut ur helgedomen, uppfyllde molnskyn Herrens hus,
 11.  så att prästerna för molnskyns skull inte kunde stå där och göra tjänst. För Herrens härlighet uppfyllde Herrens hus.
 12.  Då sa Salomo: "Herren har sagt att han vill bor i töcknet.
 13.  Jag har nu byggt ett hus till boning åt dig, format en plats där du ska stanna kvar till oändlig tid."
 14.  Sedan vände konungen sig om och välsignade Israels hela församling, under det att Israels hela församling stannade stående.
 15.  Han sa: "Lovad ska vara Herren, Israels Gud, som med sin hand har utfört vad han med sin mun lovade min fader David, i det han sa:
 16.  'Från den dag då jag förde mitt folk Israel ut ur Egypten har jag inte i någon av Israels stammar utvalt en stad, till att i den bygga ett hus där mitt namn skulle vara. Men David har jag utvalt till att bestämma över mitt folk Israel.'
 17.  Min fader David hade väl i sinnet att bygga ett hus åt Herrens, Israels Guds, namn.
 18.  men Herren sa till min fader David: 'Då du nu har i sinnet att bygga ett hus åt mitt namn, så gör du visserligen väl i det att du har detta i sinnet.
 19.  dock ska inte du få bygga detta hus, utan din son, den som har utgått från din länd, han ska bygga huset åt mitt namn.'
 20.  Herren har uppfyllt det löfte han gav. För jag har kommit upp min fader Davids ställe och sitter nu på Israels tron, som Herren lovade, och jag har byggt huset åt Herrens, Israels Guds, namn.
 21.  Där har jag tillrett ett rum för arken, i vilken förvaras det förbund som Herren slöt med våra fäder, när han förde dem ut ur Egyptens land."

 22.  Därefter kom Salomo fram för Herrens altare inför Israels hela församling, och uträckte sina händer mot himlen
 23.  och sa: "Herre, Israels Gud, ingen gud är dig lik, uppe i himlen eller nere på jorden, du som håller förbund och bevarar nåd mot dina tjänare, när de vandra inför dig av allt sitt hjärta,
 24.  du som har hållit vad du lovade din tjänare David, min fader. För vad du med din mun lovade, det fullbordade du med din hand, som nu har skett.
 25.  Så håll nu också, Herre, Israels Gud, vad du lovade din tjänare David, min fader, i det att du sa: 'Aldrig ska den tid komma, då på Israels tron inte inför mig sitter en avkomling av dig, om bara dina barn har akt på sin väg, så att de vandra inför mig, som du har vandrat inför mig.'
 26.  Så låt nu, o Israels Gud, de ord som du har talat till din tjänare David, min fader, bli sanna.
 27.  Men kan då Gud verkligen bor på jorden? Himlarna och himlarnas himmel rymma dig ju inte. Hur mycket mindre då detta hus som jag har byggt!

 28.  Men vänd dig ändå till din tjänares bön och åkallan, Herre, min Gud, så att du hör på det rop och den bön som din tjänare nu uppsänder till dig,
 29.  och låter dina ögon natt och dag vara öppna och vända mot detta hus -- den plats varom du har sagt: 'Mitt namn ska vara där' -- så att du också hör den bön som din tjänare beder, vänd mot denna plats.
 30.  Ja, hör på den åkallan som din tjänare och ditt folk Israel uppsända, vända mot denna plats. Låt du höra den och låta den komma upp till himmelen, där du bor. När du hör, så ska du förlåta.

 31.  Om någon försyndar sig mot sin nästa och man ålägger honom en ed och låter honom svärja, och han så kommer och svär inför ditt altare i detta hus,
 32.  ska du då höra det i himlen och utföra ditt verk och skaffa dina tjänare rätt, i det att du dömer den skyldige skyldig och låter hans gärningar komma över hans huvud, men skaffar rätt åt den som har rätt och låter honom få efter hans rättfärdighet.

 33.  Om ditt folk Israel blir slaget av en fiende, för det att de har syndat mot dig, men de omvända sig till dig och prisa ditt namn och be och åkalla dig i detta hus,
 34.  ska du då höra det i himlen och förlåta ditt folk Israels synd och låta dem komma tillbaka till det land som du har gett åt deras fäder.

 35.  Om himlen blir tillsluten, så att regn inte faller, för det att de har syndat mot dig, men de då bedja, vända mot denna plats, och prisa ditt namn och omvända sig från sin synd, när du bönhör dem,
 36.  ska du då höra det i himlen och förlåta dina tjänares och ditt folk Israels synd, i det att du lär dem den goda väg som de ska vandra. Låt du låta det regna över ditt land, det som du har gett åt ditt folk till arvedel.

 37.  Om hungersnöd uppstår i landet, om pest uppstår, om sot eller rost, om gräshoppor eller gräsmaskar komma, om fienden tränger folket i det land där deras städer stå, eller om någon annan plåga eller sjukdom kommer, som det vara må,
 38.  och om då någon bön och åkallan höjes från någon människa, som det vara må, eller från hela ditt folk Israel, när de var för sig känna plågan därav i sitt hjärta och så uträcka sina händer mot detta hus,
 39.  ska du då höra det i himmelen, där du bor, och förlåta och utföra ditt verk, i det att du ger var och en efter alla hans gärningar, eftersom du känner hans hjärta -- för du allena känner alla människors hjärtan --
 40.  så att de alltid ska frukta dig, så länge de leva i det land som du har gett åt våra fäder.

 41.  Också om en främling, en som inte kommer från ditt folk Israel, kommer från fjärran land för ditt namns skull
 42.  -- för man ska också där höra talas om ditt stora namn och din starka hand och din uträckta arm -- om någon sådan kommer och beder, vänd mot detta hus,
 43.  ska du då i himmelen, där du bor, höra det och göra allt varom främlingen ropar till dig, så att alla jordens folk ska känna ditt namn och frukta dig, som ditt folk Israel gör, och förnimma att detta hus som jag har byggt är uppkallat efter ditt namn.
 44.  Om ditt folk drar ut i strid mot sin fiende, på den väg du sänder dem, och de då be till Herren, vända i riktning mot den stad som du har utvalt, och mot det hus som jag har byggt åt ditt namn,
 45.  ska du då i himlen höra deras bön och åkallan och skaffa dem rätt.

 46.  Om de synda mot dig -- eftersom ingen människa finns, som inte syndar -- och du blir vred på dem och ger dem i fiendens våld, så att man tar dem till fånga och för dem bort till fiendens land, fjärran eller nära,
 47.  men de då besinna sig i det land där de är i fångenskap, och omvända sig och åkalla dig i landet där man håller dem fångna och säga: 'Vi har syndat och gjort illa, vi har varit ogudaktiga',
 48.  om de så omvända sig till dig av allt sitt hjärta och av all sin själ, i sina fienders land -- deras som har fört dem i fångenskap -- och be till dig, vända i riktning mot sitt land, det som du har gett åt deras fäder, och mot den stad som du har utvalt, och mot det hus som jag har byggt åt ditt namn,
 49.  ska du då i himmelen, där du bor, höra deras bön och åkallan och skaffa dem rätt
 50.  och förlåta ditt folk vad de har syndat mot dig, och alla de överträdelser som de har begått mot dig, och låta dem finna medlidande inför dem som håller dem fångna, så att dessa förbarma sig över dem.
 51.  För de är ju ditt folk och din arvedel, som du har fört ut ur Egypten, den smältugnen.
 52.  Ja, låt dina ögon vara öppna och vända till din tjänares och ditt folk Israels åkallan, så att du hör på dem, så ofta de ropa till dig.
 53.  För du har själv avskilt dem åt dig till arvedel bland alla folk på Jorden, som du talade genom din tjänare Mose, när du förde våra fäder ut ur Egypten, o Herre, Herre."

 54.  När Salomo hade slutat att med dessa ord be och åkalla Herren, stod han upp från Herrens altare, där han hade legat på sina knän med händerna uträckta mot himmelen,
 55.  och kom fram och välsignade Israels hela församling med hög röst och sa:
 56.  "Lovad ska vara Herren, som har gett sitt folk Israel ro, alldeles som han har sagt! Alls inget har uteblivit av allt det goda som han lovade genom sin tjänare Mose.
 57.  Så ska vara då Herren, vår Gud, med oss, som han har varit med våra fäder. Han ska inte överge oss och förskjuta oss,
 58.  utan böja våra hjärtan till sig, så att vi alltid vandra på hans vägar och hålla hans bud och stadgar och rätter, dem som han har gett våra fäder.
 59.  Ska dessa mina ord, med vilka jag har bönfallit inför Herrens ansikte, vara nära Herren, vår Gud, dag och natt, så att han skaffar rätt åt sin tjänare och rätt åt sitt folk Israel, efter var dags behov.
 60.  så att alla folk på jorden ska förnimma att Herren är Gud, och ingen annan.
 61.  Ska era hjärtan vara hängivna åt Herren, vår Gud, så att ni alltjämt vandren efter hans stadgar och hållen hans bud, som ni nu gören."

 62.  Konungen och hela Israel offrade slaktoffer inför Herrens ansikte.
 63.  Till det tackoffer som Salomo offrade åt Herren tog han tjugutvå tusen tjurar och ett hundra tjugu tusen av småboskapen. Så invigdes Herrens hus av konungen och alla Israels barn.
 64.  På samma dag gjorda heliga konungen den mellersta delen av förgården framför Herrens hus, för där offrade han brännoffret, spisoffret och fettstyckena av tackoffret, eftersom kopparaltaret, som stod inför Herrens ansikte, var för litet för att brännoffret, spisoffret och fettstyckena av tackoffret skulle kunna rymmas där.

 65.  Vid detta tillfälle firade Salomo högtiden, och med honom hela Israel -- en stor församling från hela landet, allt från det ställe där vägen går till Hamat ända till Egyptens bäck -- inför Herrens, vår Guds, ansikte i sju dagar och igen sju dagar, tillsammans fjorton dagar.
 66.  På åttonde dagen lät han folket gå, och de tog avsked av konungen. Sedan gick de till sina hyddor, fulla av glädje och fröjd över allt det goda som Herren hade gjort mot sin tjänare David och sitt folk Israel.
</pre>
<pre> Första Kungaboken, 9 Kapitlet
 1.  Då nu Salomo hade byggt Herrens hus färdigt, men också konungshuset, ävensom allt annat som han hade känt åstundan och lust att utföra,
 2.  uppenbarade sig Herren för andra gången för Salomo, som han tidigare hade visat sig för honom i Gibeon.
 3.  Herren sa till honom "Jag har hört den bön och åkallan som du har uppsänt till mig. Detta hus som du har byggt har jag helgat, till att där fästa mitt namn för oändlig tid. Mina ögon och mitt hjärta ska vara där alltid.
 4.  Om du nu vandrar inför mig, som din fader David vandrade, med ostraffbart hjärta och i redlighet, så att du gör allt vad jag har befallt dig och håller mina stadgar och rätter
 5.  då ska jag upprätthålla din konungatron över Israel i evighet, som jag lovade angående din fader David, när jag sa: 'Aldrig ska på Israels tron saknas en avkomling av dig.'
 6.  Men om ni och era barn vänden om och övergiven mig, och inte hållen de bud och stadgar som jag har förelagt er, utan går bort och tjänen andra gudar och tillbe dem,
 7.  då ska jag utrota Israel ur det land som jag har gett dem. Det hus som jag har gjort heligt åt mitt namn ska jag förkasta från mitt ansikte. Israel ska bli ett ordspråk och en visa bland alla folk.
 8.  Hur upphöjt detta hus nu än ska vara, ska då var och en som går därförbi bli häpen och vissla. När man frågar: 'Varför har Herren gjort så mot detta land och detta hus?',
 9.  då ska man svara: 'Därför att de övergav Herren, sin Gud, som hade fört deras fäder ut ur Egyptens land, och höll sig till andra gudar och tillbådo dem och tjänade dem, för det har Herren låtit allt detta onda komma över dem.'"

 10.  När de tjugu år var förlidna, under vilka Salomo byggde på de två husen, Herrens hus och konungshuset,
 11.  gav kung Salomo tjugu städer i Galileen åt Hiram, konungen i Tyrus, som hade försett honom med cederträ, cypressträ och guld, så mycket han begärde.
 12.  Men när Hiram från Tyrus begav sig ut för att bese de städer som Salomo hade gett honom, behagade de honom inte,
 13.  utan han sa: "Vad är detta för städer som du har gett mig, min broder?" Han kallade dem Kabuls land, som de heta ännu i dag.
 14.  Men Hiram skickade till konungen ett hundra tjugu talenter guld.

 15.  På följande sätt förhöll det sig med det arbetsfolk som kung Salomo bådade upp för att bygga Herrens hus och hans eget hus och Millo, ävensom Jerusalems murar, men också Hasor, Megiddo och Geser.
 16.  (Farao, konungen i Egypten, hade nämligen dragit upp och intagit Geser och bränt upp det i eld och dräpt de kananéer som bodde i staden, varefter han hade gett den till hemgift åt sin dotter, Salomos hustru.
 17.  Men Salomo byggde upp Geser, ävensom Nedre Bet-Horon,
 18.  men också Baalat och Tamar i öknen där i landet,
 19.  vidare alla Salomos förrådsstäder, vagnsstäderna och häststäderna, och vad annat Salomo kände åstundan att bygga i Jerusalem, på Libanon och annars i hela det land som lydde under hans välde.)
 20.  Allt det folk som fanns kvar av amoréerna, hetiterna, perisséerna hivéerna och jebuséerna, kort sagt, alla de som inte var av Israels barn --
 21.  deras avkomlingar, så många som funnos kvar i landet efter dem, i det Israels barn inte hade förmått ge dem till spillo, dessa pålade Salomo att vara arbetspliktiga tjänare, som de är ännu i dag.
 22.  Men av Israels barn gjorde Salomo ingen till träl, utan de blev krigare och blev hans tjänare och hövitsman och kämpar, eller uppsyningsmän över hans vagnar och ridhästar.
 23.  Överfogdarna över Salomos arbeten var fem hundra femtio. Dessa hade befälet över folket som utförde arbetet.

 24.  Men så snart Faraos dotter hade flyttat upp från Davids stad till det hus som han hade byggt åt henne, byggde han också Millo.
 25.  Salomo offrade tre gånger om året brännoffer och tackoffer på det altare som han hade byggt åt Herren, och tände bredvid det rökelsen inför Herrens ansikte. Så hade han då gjort huset färdigt.
 26.  Konung Salomo byggde också en flotta i Esjon-Geber, som ligger vid Elot, på stranden av Röda havet, i Edoms land.
 27.  På denna flotta skickade Hiram av sitt folk sjökunnigt skeppsmanskap, som åtföljde Salomos folk.
 28.  De foro till Ofir och hämtade därifrån guld, fyra hundra tjugu talenter, som de förde till kung Salomo.
</pre>
<pre> Första Kungaboken, 10 Kapitlet
 1.  När drottningen av Saba fick höra ryktet om Salomo och vad han hade gjort för Herrens namn, kom hon för att sätta honom på prov med svåra frågor.
 2.  Hon kom till Jerusalem med ett mycket stort följe, med kameler, som bar välluktande kryddor och guld i stor myckenhet, men också ädla stenar. När hon kom inför Salomo, förelade hon honom allt vad hon hade i tankarna.
 3.  Men Salomo gav henne svar på alla hennes frågor. Intet var förborgat för konungen, utan han kunde ge henne svar på allt.
 4.  När nu drottningen av Saba såg all Salomos vishet, och såg huset som han hade byggt,
 5.  och såg rätterna på hans bord, och såg hur hans tjänare satt där, och hur de som betjänade honom utförde sina åligganden, och hur de var klädda, och vidare såg hans munskänkar, och när hon såg brännoffren som han offrade i Herrens hus, då blev hon utom sig av förundran.
 6.  Hon sa till konungen: "Sant var det tal som jag hörde i mitt land om dig och om din vishet.
 7.  Jag ville inte tro vad man sade, innan jag själv kom och med egna ögon fick se det. Men nu finner jag att det inte ens till hälften har blivit omtalat för mig. Du har långt mer vishet och rikedom, än jag genom ryktet hade hört.
 8.  Sälla är dina män, sälla är dessa dina tjänare, som beständigt få stå inför dig och höra din visdom.
 9.  Lovad ska vara Herren, din Gud, som har hittat sådant behag i dig, att han har satt dig på Israels tron! Ja, för det att Herren älskar Israel i evighet, för det har han satt dig till konung, för att du ska skipa lag och rätt."

 10.  Hon gav åt konungen ett hundra tjugu talenter guld, men också välluktande kryddor i stor myckenhet, till det ädla stenar. En så stor myckenhet av välluktande kryddor, som drottningen av Saba gav åt kung Salomo, har aldrig mer blivit införd.
 11.  När Hirams flotta hämtade guld från Ofir, hemförde också den från Ofir almugträ i stor myckenhet, ävensom ädla stenar.
 12.  Av almugträet lät konungen göra tillbehör till Herrens hus och till konungshuset, men också harpor och psaltare för sångarna. Så mycket almugträ har sedan intill denna dag inte införts eller blivit sett i landet.
 13.  Konung Salomo igen gav åt drottningen av Saba allt vad hon åstundade och begärde, och skänkte henne i sin konungsliga frikostighet också annat därutöver. Sedan vände hon om och for till sitt land igen med sina tjänare.

 14.  Det guld som årligen inkom till Salomo vägde sex hundra sextiosex talenter,
 15.  förutom det som inkom genom kringresande handelsmän och genom krämares köpenskap, men också från Erebs alla kungar och från ståthållarna i landet.
 16.  Kung Salomo lät göra två hundra stora sköldar av uthamrat guld och använde till var sådan sköld sex hundra siklar guld.
 17.  likaledes tre hundra mindre sköldar av uthamrat guld och använde till var sådan sköld tre minor guld. Konungen satte upp dem i Libanonskogshuset.
 18.  Vidare lät konungen göra en stor tron av elfenben och överdrog den med fint guld.
 19.  Tronen hade sex trappsteg, och tronens ryggstycke var ovantill avrundat. På båda sidor om sitsen var armstöd, och två lejon stod längst armstöden.
 20.  och tolv lejon stod där på de sex trappstegen, på båda sidor. Något sådant har aldrig blivit förfärdigat i något annat rike.
 21.  Alla kung Salomos dryckeskärl var av guld, och alla kärl i Libanonskogshuset var av fint guld. Av silver fanns intet, det aktades inte för något i Salomos tid.
 22.  För konungen hade en egen Tarsisflotta på havet och Hirams flotta. En gång vart tredje år kom Tarsisflottan hem och förde med sig guld och silver, elfenben, apor och påfåglar.
 23.  Kung Salomo blev större än någon annan kung på jorden, både i rikedom och i vishet.
 24.  Från alla länder kom man för att besöka Salomo och höra den vishet som Gud hade nedlagt i hans hjärta.
 25.  Var och en förde med sig skänker: föremål av silver och av guld, kläder, vapen, välluktande kryddor, hästar och mulåsnor. Så blev år efter år.
 26.  Salomo samlade också vagnar och ridhästar, så att han hade ett tusen fyra hundra vagnar och tolv tusen ridhästar. Dem förlade han dels i vagnsstäderna, dels i Jerusalem, hos konungen själv.
 27.  Konungen styrde så, att silver blev liksom vanligt i Jerusalem som stenar, och cederträ liksom vanligt som mullbärsfikonträ i Låglandet.
 28.  Hästarna som Salomo lät anskaffa infördes från Egypten. Ett antal kungliga uppköpare hämtade ett visst antal av dem till bestämt pris.
 29.  Var vagn som hämtades upp från Egypten och infördes kostade sex hundra siklar silver, och var häst ett hundra femtio. På samma sätt infördes också genom deras försorg sådana till hetiternas alla kungar och till konungarna i Aram.
</pre>
<pre> Första Kungaboken, 11 Kapitlet
 1.  Men kung Salomo hade utom Faraos dotter många andra utländska kvinnor som han älskade: moabitiskor, ammonitiskor, edomeiskor, sidoniskor och hetitiskor,
 2.  kvinnor av de folk om vilka Herren hade lagt till Israels barn: "I ska inte inlåta er med dem, och de få inte inlåta sig med er. De ska verkligen annars förleda era hjärtan att avfalla till deras gudar." Till dessa höll sig Salomo och älskade dem.
 3.  Han hade sju hundra furstliga gemåler och tre hundra bihustrur. Dessa kvinnor förledde hans hjärta till avfall.
 4.  Ja, när Salomo blev gammal, förledde kvinnorna hans hjärta att avfalla till andra gudar, så att hans hjärta inte stannade hängivet åt Herren, hans Gud, som hans fader Davids hjärta hade varit.
 5.  Så kom Salomo att följa efter Astarte, sidoniernas gudinna, och Milkom, ammoniternas styggelse.
 6.  Salomo gjorde vad ont var i Herrens ögon och följde inte i allt efter Herren, som hans fader David hade gjort.
 7.  Salomo byggde nämligen då en offerhöjd åt Kemos, moabiternas vidrighet, på berget öster om Jerusalem, och likaså en åt Molok, Ammons barns styggelse.
 8.  På samma sätt gjorde han för alla sina utländska kvinnor, så att de fick tända offereld och bära fram offer åt sina gudar.

 9.  Herren blev vred på Salomo, för det att hans hjärta hade avfallit från Herren, Israels Gud, som dock två gånger hade visat sig för honom,
 10.  och som hade gett honom ett särskilt bud angående denna sak, att han inte skulle följa efter andra gudar, ett Herrens bud som han inte hade hållit.
 11.  Därför sa Herren till Salomo: "Eftersom det är så med dig, och eftersom du inte har hållit det förbund och de stadgar som jag har gett dig, ska jag rycka riket från dig och ge det åt din tjänare.
 12.  Men för din fader Davids skull vill jag inte göra detta i din tid. Först ur din sons hand ska jag rycka det.
 13.  Dock ska jag inte rycka hela riket från honom, utan en stam ska jag ge åt din son, för min tjänare Davids skull och för Jerusalems skull, som jag har utvalt."

 14.  Herren lät en motståndare till Salomo uppstå i edoméen Hadad. Denne var av konungasläkten i Edom.
 15.  För när David var i strid med Edom, och härhövitsmannen Joab drog upp för att begrava de slagna och därvid förgjorde allt mankön i Edom
 16.  -- för Joab och hela Israel stannade där i sex månader, till dess att han hade utrotat allt mankön i Edom --
 17.  då flydde Adad och några edomeiska män som hade varit i hans faders tjänst, och de tog vägen till Egypten. Hadad var då en ung gosse.
 18.  De begav sig iväg från Midjan och kom till Paran. De tog folk med sig från Paran och kom så till Egypten, till Farao, konungen i Egypten. Denne gav honom ett hus och anslog ett underhåll åt honom och gav honom land.
 19.  Hadad fann mycke nåd för Faraos ögon, så att denne gav honom till hustru en syster till sin gemål, en syster till drottning Tapenes.
 20.  Denna syster till Tapenes födde åt honom sonen Genubat, och Tapenes lät avvänja honom i Faraos hus. Sedan vistades Genubat i Faraos hus bland Faraos söner.
 21.  Då nu Hadad i Egypten hörde att David hade gått till vila hos sina fäder, och att härhövitsmannen Joab var död, sa han till Farao: "Låt mig fara hem till mitt land."
 22.  Men Farao sa till honom: "Vad fattas dig här hos mig, eftersom du vill resa till ditt land?" Han svarade: "Hindra mig inte, utan låt mig gå.

 23.  Gud lät ännu en motståndare till honom uppstå i Reson, Eljadas son, som hade flytt från sin herre, Hadadeser, konungen i Soba.
 24.  När David sedan anställde blodbadet ibland dem, samlade denne folk omkring sig och blev hövitsman för en strövskara. Dessa drog därefter till Damaskus och slog sig ner där och gjorde sig till herrar i Damaskus.
 25.  Denne var nu under Salomos hela livstid Israels motståndare och gjorde det skada, han såväl som Hadad. Han avskydde Israel. Han blev kung över Aram.
 26.  En av Salomos tjänare hette Jerobeam. Han var son till Nebat, en efraimit, från Sereda, och hans mor hette Seruga och var änka. Denne reste sig upp mot konungen.
 27.  Orsaken varför han reste sig upp mot konungen var följande. Salomo byggde då på Millo. Han ville befästa det blottade stället på sin far Davids stad.
 28.  Nu var Jerobeam en dugande man. Då Salomo såg att den unge mannen var driftig i sitt arbete, satte han honom över allt det arbete som ålåg Josefs hus.
 29.  Vid den tiden hände sig en gång att Jerobeam hade begivit sig ut ur Jerusalem. Då kom profeten Ahia från Silo emot honom på vägen, där han gick klädd i en ny mantel. De båda var ensamma på fältet.
 30.  Ahia fattade i den nya manteln som han hade på sig och ryckte sönder den i tolv stycken.
 31.  Därefter sa han till Jerobeam: "Ta här tio stycken för dig. För så säger Herren, Israels Gud: Se, jag vill rycka riket ur Salomos hand och ge tio av stammarna åt dig.
 32.  den ena stammen ska han få behålla för min tjänare Davids skull och för Jerusalems skull, den stads som jag har utvalt ur alla Israels stammar.
 33.  Så ska ske, för det att de har övergivit mig och tillbett Astarte, sidoniernas gudinna, och Kemos, Moabs gud, och Milkom, Ammons barns gud, och inte vandrat på mina vägar och inte gjort det rätta i mina ögon, efter mina stadgar och rätter, som hans fader David gjorde.
 34.  Dock ska jag inte ta från honom själv det samlade riket, utan jag vill låta honom stanna kvar furste, så länge han lever, för min tjänare Davids skull, som jag utvalde, för det att han höll mina bud och stadgar.
 35.  Men från hans son ska jag ta konungadömet och ge det åt dig, nämligen de tio stammarna.
 36.  En stam ska jag ge åt hans son, så att min tjänare David alltid har en lampa inför mitt ansikte i Jerusalem, den stad som jag har utvalt åt mig, till att där fästa mitt namn.
 37.  Dig vill jag alltså ta och vill låta dig regera över allt vad dig lyster. Du ska bli kung över Israel.
 38.  Om du nu lyssnar på allt vad jag bjuder dig och vandrar på mina vägar och gör det rätta i mina ögon, så att du håller mina stadgar och bud, som min tjänare David gjorde, så ska jag vara med dig och bygga åt dig ett hus som blir beståndande, som jag byggde ett hus åt David, och jag ska ge Israel åt dig. --
 39.  Ja, för den sakens skull ska jag ödmjuka Davids säd, dock inte för alltid."

 40.  Salomo sökte tillfälle att döda Jerobeam. Men Jerobeam stod upp och flydde till Egypten, till Sisak, konungen i Egypten. Han stannade i Egypten till Salomos död.

 41.  Vad nu mer är att säga om Salomo, om allt vad han gjorde och om hans vishet, det finns upptecknat i Salomos krönika.
 42.  Den tid Salomo regerade i Jerusalem över hela Israel var fyrtio år.
 43.  Salomo gick till vila hos sina fäder och blev begraven i sin far Davids stad. Hans son Rehabeam blev kung efter honom.
</pre>
<pre> Första Kungaboken, 12 Kapitlet
 1.  Rehabeam drog till Sikem, för hela Israel hade kommit till Sikem för att göra honom till konung.
 2.  När Jerobeam, Nebats son, hörde detta -- han var då ännu kvar i Egypten, dit han hade flytt för kung Salomo. Jerobeam bodde alltså i Egypten,
 3.  men de skickade ditbort och lät kalla honom igen -- då kom han tillstädes och Israels hela församling och talade till Rehabeam och sa:
 4.  "Din fader gjorde vårt ok för svårt. Men lätta nu du det svåra arbete och det tunga ok som din fader la på oss, så vilja vi tjäna dig."
 5.  Han svarade dem: "Gån bort och vänten ännu tre dagar, och kom så tillbaka till mig." Folket gick.

 6.  Då rådförde sig kung Rehabeam med de gamle som hade varit i tjänst hos hans fader Salomo, medan denne ännu levde. Han sa: "Vilket svar råden ni mig att ge detta folk?"
 7.  De svarade honom och sa: "Om du i dag underkastar dig detta folk och blir dem till tjänst, om du lyssnar till deras bön och talar goda ord till dem, så ska de för alltid bli dina tjänare."
 8.  Men han aktade inte på det råd som de gamle hade gett honom, utan rådförde sig med de unga män som hade vuxit upp med honom, och som nu var i hans tjänst.
 9.  Han sa till dem: "Vilket svar råden ni oss att ge detta folk som har talat till mig och sagt: 'Lätta det ok som din fader har lagt på oss'?"
 10.  De unga männen som hade vuxit upp med honom svarade honom då och sa: "Så ska du säga till detta folk som har talat till dig och sagt: 'Din fader gjorde vårt ok tungt, men lätta du det för oss -- så ska du tala till dem: 'Mitt minsta finger är tjockare än min faders länd.
 11.  Så vet nu, att om min fader har belastat er med ett tungt ok, så ska jag göra ert ok ännu tyngre. Har min fader tuktat er med ris, så ska jag tukta er med skorpiongissel.'"
 12.  Så kom nu Jerobeam med allt folket till Rehabeam på tredje dagen, som konungen hade befallt, i det han sa: "Kommen tillbaka till mig på tredje dagen."
 13.  Då gav konungen folket ett hårt svar. För han aktade inte på det råd som de gamle hade gett honom.
 14.  Han talade till dem efter de unga männens råd och sa: "Har min fader gjort ert ok tungt, så ska jag göra ert ok ännu tyngre. Har min fader tuktat er med ris, så ska jag tukta er med skorpiongissel."
 15.  Alltså hörde konungen inte på folket. För det var så skickat av Herren, för att hans ord skulle uppfyllas, det som Herren hade talat till Jerobeam, Nebats son, genom Ahia från Silo.
 16.  Då nu hela Israel förnam att konungen inte ville höra på dem, gav folket konungen detta svar: "Vad del har vi i David? Ingen arvslott har vi i Isais son. Drag hem till dina hyddor, Israel. Se nu själv om ditt hus, du David." Därefter drog Israel hem till sina hyddor.
 17.  Allenast över de israeliter som bodde i Juda städer stannade Rehabeam konung.
 18.  När kung Rehabeam skickade iväg Adoram, som hade uppsikten över de allmänna arbetena, stenade hela Israel denne till döds. Kung Rehabeam själv måste med hast stiga upp i sin vagn och fly till Jerusalem.
 19.  Så avföll Israel från Davids hus och har varit skilt därifrån ända till denna dag.
 20.  Men när hela Israel hörde att Jerobeam hade kommit tillbaka, skickade de och lät kalla honom till folkförsamlingen och gjorde honom till kung över hela Israel. Ingen höll sig till Davids hus, utom Juda stam allena.
 21.  När Rehabeam kom till Jerusalem, samlade han hela Juda hus och Benjamins stam, ett hundra åttio tusen utvalda krigare, för att de skulle strida mot Israels hus och återvinna konungadömet åt Rehabeam, Salomos son.
 22.  Men Guds ord kom till gudsmannen Semaja.
 23.  han sa: "Säg till Rehabeam, Salomos son, Juda konung, och till hela Juda hus och Benjamin och till det övriga folket:
 24.  Så säger Herren: ni ska inte dra upp och strida mot era bröder, Israels barn. Vänd tillbaka hem, var och en till sitt, för vad som har skett har kommit från mig." De lyssnade till Herrens ord och vände om och gick sin väg, som Herren hade befallt.
 25.  Men Jerobeam befäste Sikem i Efraims bergsbygd och bosatte sig där. Därifrån drog han iväg och befäste Penuel.
 26.  Jerobeam sa vid sig själv: "Såsom nu är, kan riket komma tillbaka till Davids hus.
 27.  För om folket här får dra upp och anställa slaktoffer i Herrens hus i Jerusalem, så kan folkets hjärta vända tillbaka till deras herre Rehabeam, Juda konung. Ja, då kunna de döda mig och vända tillbaka till Rehabeam, Juda konung."
 28.  Sedan nu konungen hade överlagt härom, lät han göra två kalvar av guld. Därefter sa han till folket: "Nu ska det vara nog med era färder upp till Jerusalem. Se, här är din Gud, Israel, han som har fört dig upp ur Egyptens land."
 29.  Han ställde upp den ena i Betel, och den andra satte han upp i Dan.
 30.  Detta blev en orsak till synd. Folket gick ända till Dan för att träda fram inför den ena av dem.
 31.  Han byggde också upp offerhöjdshus och gjorde till präster allahanda män ur folket, sådana som inte var av Levi barn.
 32.  Jerobeam anordnade en högtid i åttonde månaden, på femtonde dagen i månaden, lik högtiden Juda, och steg då upp till altaret. Så gjorde han i Betel för att offra åt de kalvar som han hade låtit göra. De män som han hade gjort till offerhöjdspräster lät han göra tjänst i Betel. Första Kungaboken, 13 Kapitlet
 1.  Men då kom på Herrens befallning en gudsman från Juda till Betel, just när Jerobeam stod vid altaret för att där tända offereld.
 2.  Mannen ropade mot altaret på Herrens befallning och sa: "Altare! Altare! Så säger Herren: Se, åt Davids hus ska födas en son vid namn Josia, han ska på dig slakta offerhöjdsprästerna som antända offereld på dig, och människoben ska man då bränna upp på dig."
 3.  På samma gång angav han ett tecken, i det han sa: "Detta är tecknet på att det är Herren som har talat: se, altaret ska rämna, och askan på det ska spillas ut."
 4.  När kung Jerobeam hörde dessa ord, som gudsmannen ropade mot altaret i Betel, räckte han ut sin hand från altaret och sa: "Gripen honom." Men handen som han hade räckt ut mot honom förvissnade, och han kunde inte dra den tillbaka till sig igen.
 5.  Altaret rämnade, och askan på altaret spilldes ut. Det var det tecken som gudsmannen på Herrens befallning hade angivit.
 6.  Då tog konungen till orda och sa till gudsmannen: "Bönfall inför Herren, din Gud, och bed för mig att jag ska kunna dra min hand tillbaka till mig igen." Gudsmannen bönföll inför Herren. Konungen kunde då dra sin hand tillbaka till sig igen, och den var likadan som förut.
 7.  Då talade konungen till gudsmannen: "Kom hem med mig och vederkvick dig. Sedan vill jag ge dig en gåva."
 8.  Men gudsmannen svarade konungen: "Om du än vill ge mig hälften av vad som finns i ditt hus, så kommer jag dock inte med dig. Här på orten vill jag varken äta eller dricka.
 9.  För så har Herren genom sitt ord bjudit mig och sagt: Du ska varken äta eller dricka, och inte heller vända tillbaka samma väg du har gått hit."
 10.  Därefter gick han sina färde en annan väg och vände inte tillbaka samma väg han hade kommit till Betel.

 11.  Men i Betel bodde en gammal profet. Dennes son kom och förtäljde för honom allt vad gudsmannen den dagen hade gjort i Betel, hur han hade talat till konungen. När de hade förtäljt detta för sin fader,
 12.  frågade deras fader dem vilken väg han hade gått. Hans söner visste vilken väg gudsmannen som kom från Juda hade gått.
 13.  Då sa han till sina söner: "Sadlen åsnan åt mig." När de då hade sadlat åsnan åt honom, satte han sig på den
 14.  och begav dig iväg efter gudsmannen och fann honom sittande under terebinten. Han frågade honom: "Är du den gudsman som har kommit från Juda?" Han svarade: "Ja."
 15.  Då sa han till honom: "Kom med mig hem och ät med mig."
 16.  Men han svarade: "Jag kan inte vända om med dig och följa dig, och jag vill inte äta eller dricka med dig här på orten.
 17.  för så har blivit mig sagt genom Herrens ord: Du ska varken äta eller dricka där. Du ska inte heller gå tillbaka samma väg du har gått dit."
 18.  Han sa till honom: "Jag är också en profet som du, och en ängel har talat till mig på Herrens befallning och sagt: 'För honom tillbaka med dig hem och ge honom att äta och dricka.'" Men häri ljög han för honom.
 19.  Då vände han tillbaka med honom och åt i hans hus och drack.
 20.  Men under det att de satt till bords, kom Herrens ord till profeten som hade fört honom tillbaka.
 21.  Han ropade till gudsmannen som hade kommit från Juda och sa: "Så säger Herren: Därför att du har varit gensträvig mot Herrens ord och inte hållit det bud som Herren, din Gud, har gett dig,
 22.  utan vänt tillbaka och ätit och druckit på den ort där han hade förbjudit, dig att äta och dricka, för det ska din döda kropp inte komma i dina fäders grav.
 23.  Sedan han nu hade ätit och druckit, sadlade han åsnan åt honom, åt profeten som han hade fört tillbaka.
 24.  Denne begav sig iväg. Men ett lejon kom emot honom på vägen och dödade honom. Sedan låg hans döda kropp utsträckt där på vägen, under det att åsnan stod bredvid den. Lejonet stod också bredvid den döda kroppen.
 25.  Då nu folk som gick därförbi fick se den döda kroppen ligga utsträckt på vägen och lejonet stå bredvid den döda kroppen, gick de in i staden där den gamle profeten bodde och omtalade det där.
 26.  När profeten, som hade fört honom tillbaka från hans väg, hörde det, sa han: "Det är gudsmannen, han som var gensträvig mot Herrens ord. Därför har Herren gett honom i lejonets våld, och det har krossat och dödat honom, i enlighet med det ord som Herren hade talat till honom."
 27.  Därefter sa till han sina söner att de skulle sadla åsnan åt honom. De sadlade den.
 28.  Så gick han iväg och fann den döda kroppen liggande utsträckt på vägen och åsnan och lejonet stående bredvid den döda kroppen. Lejonet hade inte ätit av den döda kroppen och inte heller krossat åsnan.
 29.  Då tog profeten upp gudsmannens döda kropp och la den på åsnan och förde den tillbaka. Den gamle profeten begav sig in i sin stad för att hålla dödsklagan och begrava honom.
 30.  Han la hans döda kropp i sin egen grav. De höll dödsklagan efter honom och ropade: "Ack ve, min broder!"
 31.  Då han nu hade begravit honom, sa han till sina söner: "När jag dör, så begraven mig i den grav där gudsmannen ligger begraven. Läggen mina ben vid sidan av hans ben.
 32.  För verkligen ska det ord gå i fullbordan, som han på Herrens befallning ropade mot altaret i Betel och mot alla offerhöjdshus i Samariens städer."

 33.  Dock vände Jerobeam efter detta inte om från sin onda väg, utan gjorde igen allahanda man ur folket till offerhöjdspräster. Vem som hade lust till det fick av honom mottaga handfyllning till att vara offerhöjdspräst.
 34.  På detta sätt blev han för Jerobeams hus en orsak till synd, och en orsak till att det blev utplånat och utrotat från jorden.
</pre>
<pre> Första Kungaboken, 14 Kapitlet
 1.  Vid den tiden blev Abia, Jerobeams son, sjuk.
 2.  Då sa Jerobeam till sin hustru: "Stå upp och förkläd dig, så att ingen kan märka att du är Jerobeams hustru, och gå till Silo, för där bor profeten Ahia, han som förkunnade om mig att jag skulle bli kung över detta folk.
 3.  Tag med dig tio bröd, till det smått bakverk och en kruka honung, och gå in till honom. Han ska då ropa ut för dig hur det ska gå med gossen."
 4.  Jerobeams hustru gjorde så. Hon stod upp och gick till Silo och kom till Ahias hus. Ahia kunde inte se, för hans ögon var starrblinda av ålderdom.
 5.  Men Herren hade sagt till Ahia: "Just nu kommer Jerobeams hustru för att förfråga sig hos dig om sin son, för han är sjuk. Så och så ska du tala till henne. Men när hon kommer, ska hon ställa sig främmande.
 6.  Då nu Ahia hörde ljudet av hennes steg, när hon kom i dörren, sa han: "Kom in, du Jerobeams hustru. Varför ställer du dig främmande? Jag har ju fått uppdrag att ge dig ett hårt budskap.
 7.  Gå och säg Jerobeam: Så säger Herren, Israels Gud: Se, jag har upphöjt dig ur folket och satt dig till furste över mitt folk Israel
 8.  och har ryckt riket från Davids hus och gett det åt dig. Men du har inte varit sådan som min tjänare David, som höll mina bud och följde efter mig av allt sitt hjärta, så att han gjorde bara vad rätt var i mina ögon.
 9.  utan du har gjort mer ont än alla som har varit före dig och har gått bort och gjort dig andra gudar, nämligen gjutna bilder av avgudar, för att förtörna mig, och har kastat mig bakom din rygg.
 10.  Därför ska jag låta olycka komma över Jerobeams hus och utrota allt mankön av Jerobeams hus, både små och stora i Israel. Jag ska bortsopa Jerobeams hus, som man sopar bort orenlighet, till dess det blir en ände därpå.
 11.  Den av Jerobeams hus, som dör i staden, ska hundarna äta upp, och den som dör ute på marken, ska himmelens fåglar äta upp. För så har Herren talat.
 12.  Så stå du nu upp och gå hem igen. När din fot går in i staden, ska barnet dö.
 13.  Hela Israel ska hålla dödsklagan efter honom, och man ska begrava honom. För av Jerobeams hus ska bara han komma i en grav, för det att i Jerobeams hus dock hos honom blev funnet något som var gott inför Herren, Israels Gud.
 14.  Men Herren ska låta en kung över Israel uppstå åt sig, en kung som ska utrota Jerobeams hus. Detta är den dagen. Vad ska inte nu ske!
 15.  Herren ska slå Israel, så att det blir likt vassen, som vaggar hit och dit i vattnet. Han ska rycka upp Israel ur detta goda land, som han har gett åt deras fäder, och ska förströ dem på andra sidan floden, för det att de har gjort sig Aseror och genom förtörnat Herren.
 16.  Han ska prisgiva Israel för de synders skull som Jerobeam har begått, och genom vilka han har kommit Israel att synda."
 17.  Då stod Jerobeams hustru upp och gick sin väg och kom till Tirsa. Just som hon beträdde husets tröskel, gav pojken upp andan.
 18.  Man begrov honom, och hela Israel höll dödsklagan efter honom, i enlighet med det ord som Herren hade talat genom sin tjänare, profeten Ahia.

 19.  Vad nu mer är att säga om Jerobeam, om hans krig och om hans regering, det finns upptecknat i Israels konungars krönika.
 20.  Den tid Jerobeam regerade var tjugutvå år. Så gick han till vila hos sina fäder. Hans son Nadab blev kung efter honom.
 21.  Men Rehabeam, Salomos son, var kung i Juda. Fyrtioett år gammal var Rehabeam, när han blev konung, och han regerade sjutton år i Jerusalem, den stad som Herren hade utvalt ur alla Israels stammar, till att där fästa sitt namn. Hans mor hette Naama, ammonitiskan.
 22.  Juda gjorde vad ont var i Herrens ögon. Med de synder som de begingo retade de honom långt mer, än deras fäder hade gjort.
 23.  För också de byggde sig offerhöjder och reste stoder och Aseror på alla höga kullar och under alla gröna träd.
 24.  ja, också tempelbolare funnos i landet. De gjorde efter alla vidrigheter hos de folk som Herren hade fördrivit för Israels barn.

 25.  Men i kung Rehabeams femte regeringsår drog Sosak, konungen i Egypten, upp mot Jerusalem.
 26.  Han tog skatterna i Herrens hus och skatterna i konungshuset. Alltsammans tog han. Han tog också alla de gyllene sköldar som Salomo hade låtit göra.
 27.  I deras ställe lät kung Rehabeam göra sköldar av koppar, och dessa lämnade han i förvar åt hövitsmännen för drabanterna som höll vakt vid ingången till konungshuset.
 28.  Så ofta konungen gick till Herrens hus, bar drabanterna dem. Sedan förde de dem tillbaka till drabantsalen.
 29.  Vad nu mer är att säga om Rehabeam och om allt vad han gjorde, det finns upptecknat i Juda konungars krönika.
 30.  Men Rehabeam och Jerobeam lågo i krig med varandra, så länge de levde.
 31.  Rehabeam gick till vila hos sina fäder och blev begraven hos sina fäder i Davids stad. Hans mor hette Naama, ammonitiskan. Hans son Abiam blev kung efter honom.
</pre>
<pre> Första Kungaboken, 15 Kapitlet
 1.  I kung Jerobeams, Nebats sons, adertonde regeringsår blev Abiam kung över Juda.
 2.  Han regerade tre år i Jerusalem. Hans mor hette Maaka, Abisaloms dotter.
 3.  Han vandrade i alla de synder som hans fader hade begått före honom, och hans hjärta var inte hängivet åt Herren, hans Gud, som hans fader Davids hjärta hade varit.
 4.  Allenast för Davids skull lät Herren, hans Gud, honom få en lampa i Jerusalem, i det att han uppsatte hans son efter honom och lät Jerusalem har bestånd --
 5.  detta för det att David gjorde vad rätt var i Herrens ögon och inte vek från något som han lät honom, så länge han levde, utom i saken med hetiten Uria.

 6.  Men Rehabeam och Jerobeam lågo i krig med varandra, så länge den förre levde.

 7.  Vad nu mer är att säga om Abiam och om allt vad han gjorde, det finns upptecknat i Juda konungars krönika. Men Abiam och Jerobeam lågo i krig med varandra.
 8.  Abiam gick till vila hos sina fäder, och man begrov honom i Davids stad. Hans son Asa blev kung efter honom.
 9.  I Jerobeams, Israels konungs, tjugonde regeringsår blev Asa kung över Juda.
 10.  Han regerade fyrtioett år i Jerusalem. Hans mor hette Maaka, Abisaloms dotter.
 11.  Asa gjorde vad rätt var i Herrens ögon, som hans fader David hade gjort
 12.  Han drev ut tempelbolarna ur landet och skaffade bort alla de eländiga avgudabeläten som hans fader hade låtit göra.
 13.  Ja, sin mor Maaka avsatte han från hennes drottningsvärdighet, för det att hon hade satt upp en styggelse åt Aseran. Asa högg nu ner styggelsen och brände upp den i Kidrons dal.
 14.  Men offerhöjderna blev inte avskaffade. Dock var Asas hjärta hängivet åt Herren, så länge han levde.
 15.  Han förde in i Herrens hus både vad hans fader och vad han själv hade gjort heligt åt Herren: silver, guld och kärl.
 16.  Men Asa och Baesa, Israels konung, lågo i krig med varandra, så länge de levde.
 17.  Baesa, Israels konung, drog upp mot Juda och började befästa Rama, för att hindra att någon ska komma ska vara sig till eller från Asa, Juda konung.
 18.  Då tog Asa allt silver och guld som fanns kvar i skattkamrarna i Herrens hus, ävensom skatterna i konungshuset, och lämnade detta åt sina tjänare. Därefter skickade kung Asa dem till Ben-Hadad, son till Tabrimmon, son till Hesjon, konungen i Aram, som bodde i Damaskus, och lät säga:
 19.  "Ett förbund består ju mellan mig och dig, som det var mellan min fader och din fader. Se, här sänder jag dig skänker av silver och guld, så bryt då nu ditt förbund med Baesa, Israels konung, för att han ska lämna mig i fred."
 20.  Ben-Hadad lyssnade till kung Asa och skickade sina krigshövitsmän mot Israels städer och förhärjade Ijon, Dan, Abel-Bet-Maaka och hela Kinarot och hela Naftali land.
 21.  När Baesa hörde detta, avstod han från att befästa Rama och höll sig sedan stilla i Tirsa.
 22.  Men kung Asa bådade upp hela Juda, ingen fritagen. De förde bort stenar och trävirke som Baesa använde till att befästa Rama. Därmed befäste nu kung Asa Geba i Benjamin, så också Mispa.
 23.  Allt vad mer är att säga om Asa, om alla hans bedrifter, om allt vad han gjorde och om de städer han byggde, det finns upptecknat i Juda konungars krönika. Men på sin ålderdom fick han en sjukdom i sina fötter.
 24.  Asa gick till vila hos sina fäder och blev begraven hos sina fäder i sin far Davids stad. Hans son Josafat blev kung efter honom.

 25.  Men Nadab, Jerobeams son, blev kung över Israel i Asas, Juda konungs, andra regeringsår, och han regerade över Israel i två år.
 26.  Han gjorde vad ont var i Herrens ögon och vandrade på sin faders väg och i den synd genom vilken denne hade kommit Israel att synda.
 27.  Men Baesa, Ahias son, av Isaskar hus, anstiftade en sammansvärjning mot honom, och Baesa dödade honom vid Gibbeton, som tillhörde filistéerna. Nadab med hela Israel höll nämligen på med att belägra Gibbeton.
 28.  I Asas, Juda konungs, tredje regeringsår var det som Baesa dödade honom, och han blev så själv kung i hans ställe.
 29.  När han hade blivit kung förgjorde han hela Jerobeams hus. Han lät inget som anda hade bli kvar av Jerobeams hus, utan utrotade det, i enighet med det ord som Herren hade talat genom sin tjänare Ahia från Silo --
 30.  detta för de synders skull som Jerobeam hade begått, och genom vilka han kom Israel att synda, så att han genom förtörnade Herren, Israels Gud.

 31.  Vad nu mer är att säga om Nadab och om allt vad han gjorde det finns upptecknat i Israels konungars krönika.
 32.  Men Asa och Baesa, Israels konung, lågo i krig med varandra, länge de levde.
 33.  I Asas, Juda konungs, tredje regeringsår blev Baesa, Ahias son, kung över hela Israel i Tirsa och regerade i tjugufyra år.
 34.  Han gjorde vad ont var i Herrens ögon och vandrade på Jerobeams väg och i den synd genom vilken denne hade kommit Israel att synda.
</pre>
<pre> Första Kungaboken, 16 Kapitlet
 1.  Herrens ord kom till Jehu, Hananis son, mot Baesa. Han sa:
 2.  "Se, jag har lyft dig upp ur stoftet och satt dig till furste över mitt folk Israel. Men du har vandrat på Jerobeams väg och kommit mitt folk Israel att synda, så att de har förtörnat mig genom sina synder.
 3.  Därför vill jag bortsopa Baesa och hans hus. Ja, jag vill göra med ditt hus som jag gjorde med Jerobeams, Nebats sons, hus.
 4.  Den av Baesas hus, som dör i staden, ska hundarna äta upp, och den av hans hus, som dör ute på marken, ska himmelens fåglar äta upp."

 5.  Vad nu mer är att säga om Baesa, om vad han gjorde och om hans bedrifter, det finns upptecknat i Israels konungars krönika.
 6.  Baesa gick till vila hos sina fäder och blev begraven i Tirsa. Hans son Ela blev kung efter honom.
 7.  Men genom profeten Jehu, Hananis son, hade Herrens ord kommit till Baesa och hans hus, inte bara för allt det onda som han hade gjort i Herrens ögon, då han förtörnade honom genom sina händers verk, så att det måste gå honom som det gick Jerobeams hus, utan också för det att han hade förgjort detta.

 8.  I Asas, Juda konungs, tjugusjätte regeringsår blev Ela, Baesas son, kung över Israel i Tirsa och regerade i två år.
 9.  Men hans tjänare Simri, som var hövitsman för den ena hälften av stridsvagnarna, anstiftade en sammansvärjning mot honom. En gång, då han i Tirsa hade druckit sig drucken i Arsas hus, överhovmästarens i Tirsa,
 10.  kom Simri dit och slog honom till döds -- det var i Asas, Juda konungs, tjugusjunde regeringsår -- och han själv blev så kung i hans ställe.
 11.  När han hade blivit kung och intagit sin tron, förgjorde han hela Baesas hus, utan att låta någon av mankön bli kvar, varken hans blodsförvanter eller hans vänner.
 12.  Så utrotade Simri hela Baesas hus, i enlighet med det ord som Herren hade talat till Baesa genom profeten Jehu --
 13.  detta för alla de synders skull som Baesa och hans son Ela hade begått, och genom vilka de hade kommit Israel att synda, så att de förtörnade Herren, Israels Gud, med de toma avgudar som de dyrkade.

 14.  Vad nu mer är att säga om Ela och om allt vad han gjorde, det finns upptecknat i Israels konungars krönika.

 15.  I Asas, Juda konungs, tjugusjunde regeringsår blev Simri kung och regerade i sju dagar, i Tirsa. Folket höll då på att belägra Gibbeton, som tillhörde filistéerna.
 16.  Medan nu folket höll på med belägringen, fick de höra sägas "Simri har anstiftat en sammansvärjning. Han har också dräpt konungen." Då gjorde hela Israel samma dag Omri, den israelitiske härhövitsmannen, till konung, i lägret.
 17.  Därefter drog Omri med hela Israel upp från Gibbeton, och de angrepo Tirsa.
 18.  Men när Simri såg att staden var intagen, gick han in i konungshusets palatsbyggnad och brände upp konungshuset och sig själv i eld och omkom så --
 19.  detta för de synders skull som han hade begått, i det att han gjorde vad ont var i Herrens ögon och vandrade på Jerobeams väg och i den synd som denne hade gjort, och genom vilken han hade kommit Israel att synda.

 20.  Vad nu mer är att säga om Simri och om den sammansvärjning som han anstiftade, det finns upptecknat i Israels konungars krönika.

 21.  Nu delade sig Israels folk i två hälfter. Den ena hälften av folket höll sig till Tibni, Ginats son, och ville göra honom till konung, och den andra hälften höll sig till Omri.
 22.  Men den del av folket som höll sig till Omri, fick överhanden över den del som höll sig till Tibni, Ginats son. När Tibni var död, blev Omri konung.

 23.  I Asas, Juda konungs, trettioförsta regeringsår blev Omri kung över Israel och regerade i tolv år. I Tirsa regerade han i sex år.
 24.  Han köpte berget Samaria av Semer för två talenter silver. Han bebyggde berget och kallade staden som han byggde där Samaria, efter Semer, den man som hade varit bergets ägare.
 25.  Men Omri gjorde vad ont var i Herrens ögon. Han gjorde mer ont än någon av dem som hade varit före honom.
 26.  Han vandrade i allt på Jerobeams, Nebats sons, väg och i de synder genom vilka denne hade kommit Israel att synda, så att de förtörnade Herren, Israels Gud, med de toma avgudar de dyrkade.

 27.  Vad nu mer är att säga om Omri, om vad han gjorde och om de bedrifter han utförde, det finns upptecknat i Israels konungars krönika.
 28.  Omri gick till vila hos sina fäder och blev begraven i Samaria. Hans son Ahab blev kung efter honom.
 29.  Ahab, Omris son, blev kung över Israel i Asas, Juda konungs, trettioåttonde regeringsår. Sedan regerade Ahab, Omris son, i tjugutvå år över Israel i Samaria.
 30.  Men Ahab, Omris son, gjorde vad ont var i Herrens ögon, mer än någon av dem som hade varit före honom.
 31.  Det var honom inte nog att vandra i Jerobeams, Nebats sons, synder. Han tog också till hustru Isebel, dotter till Etbaal, sidoniernas konung, och gick så iväg och tjänade Baal och tillbad honom.
 32.  Han reste ett altare åt Baal i Baalstemplet som han hade byggt i Samaria.
 33.  Därtill lät Ahab göra Aseran. Så gjorde Ahab mer till att förtörna Herren, Israels Gud, än någon av de Israels kungar som hade varit före honom.
 34.  Under hans tid byggde beteliten Hiel igen upp Jeriko. Men när han la dess grund, kostade det honom hans äldste son Abiram, och när han satte upp dess portar, kostade det honom hans yngste son Segib -- i enlighet med det ord som Herren hade talat genom Josua, Nuns son.
</pre>
<pre> Första Kungaboken, 17 Kapitlet
 1.  Tisbiten Elia, en man som tidigare hade uppehållit sig i Gilead, sa till Ahab: "Så sant Herren, Israels Gud, lever, han vilkens tjänare jag är, under dessa år ska varken dagg eller regn falla, med mindre jag säger det."

 2.  Herrens ord kom till honom. Han sa:
 3.  "Gå bort härifrån och bege dig österut, och göm dig vid bäcken Kerit, som österifrån rinner ut i Jordan.
 4.  Din dryck ska du få ur bäcken, och korparna har jag bjudit att där förse dig med föda."
 5.  Då gick han bort och gjorde som Herren hade befallt. Han gick bort och uppehöll sig vid bäcken Kerit, som österifrån rinner ut i Jordan.
 6.  Korparna förde till honom bröd och kött om morgonen, och bröd och kött om aftonen, och sin dryck fick han ur bäcken.

 7.  Men efter någon tid torkade bäcken ut, för det att det inte regnade i landet.
 8.  Då kom Herrens ord till honom. Han sa:
 9.  "Stå upp och gå till Sarefat, som hör till Sidon, och uppehåll dig där. Se, jag har där bjudit en änka att förse dig med föda."
 10.  Han stod upp och gick till Sarefat. När han kom till stadsporten, fick han där se en änka som samlade ved. Då ropade han till henne och sa: "Hämta litet vatten åt mig i kärlet, så att jag får dricka."
 11.  När hon nu gick för att hämta det, ropade han efter henne och sa: "Ta också med dig ett stycke bröd åt mig."
 12.  Men hon svarade: "Så sant Herren, din Gud, lever, jag äger inte en kaka bröd, utan bara en hand full mjöl i krukan och litet olja i kruset. Se, här har jag samlat ihop ett par vedpinnar, och jag går nu hem och tillreder det åt mig och min son, för att vi ska äta det och sedan dö."
 13.  Då sa Elia till henne: "Frukta inte. Gå och gör som du har sagt. Men red först till en liten kaka därav åt mig, och bär ut den till mig. Red sedan till åt dig och din son.
 14.  För så säger Herren, Israels Gud: Mjölet i krukan ska inte ta slut, och oljan i kruset ska inte tryta, intill den dag då Herren låter det regna på jorden."
 15.  Då gick hon iväg och gjorde som Elia hade sagt. Hon hade sedan att äta, hon själv och han och hennes husfolk, en lång tid.
 16.  Mjölet i krukan tog inte slut, och oljan i kruset tröt inte, i enlighet med det ord som Herren hade talat genom Elia.

 17.  Men härefter hände sig, att kvinnans, hans värdinnas, son blev sjuk. Hans sjukdom blev mycket svår, så att han till slut inte mer andades.
 18.  Då sa hon till Elia: "Vad har du med mig att göra, du gudsman? Du har kommit till mig, för att min missgärning skulle bli ihågkommen, så att min son måste dö."
 19.  Men han sa till henne: "Ge mig din son." Han tog honom ur hennes famn och bar honom upp i salen där han bodde och la honom på sin säng.
 20.  Han ropade till Herren och sa: "Herre, min Gud, har du väl kunnat göra så illa mot denna änka, vilkens gäst jag är, att du har dödat hennes son?"
 21.  Därefter sträckte han sig ut över pojken tre gånger och ropade till Herren och sa: "Herre, min Gud, låt denna gosses själ komma tillbaka in i honom."
 22.  Herren hörde Elias röst, och gossens själ kom tillbaka in i honom, och han fick liv igen.
 23.  Elia tog pojken och bar honom från salen ner i huset och gav honom åt hans mor. Elia sa: "Se, din son lever."
 24.  Då sa kvinnan till Elia: "Nu vet jag att du är en gudsman, och att Herrens ord i din mun är sanning."
</pre>
<pre> Första Kungaboken, 18 Kapitlet
 1.  En lång tid härefter, på tredje året, kom Herrens ord till Elia. Han sa: "Gå iväg och träd fram för Ahab, så ska jag sedan låta det regna på jorden."
 2.  Då gick Elia iväg för att träda fram för Ahab. Men hungersnöden var då stor i Samaria.
 3.  Ahab kallade till sig Obadja, sin överhovmästare. Men Obadja dyrkade Herren med stor iver.
 4.  När Isebel utrotade Herrens profeter, hade Obadja tagit ett hundra profeter och gömt dem, femtio man åt gången, i en grotta och försett dem med mat och dryck.
 5.  Ahab sa nu till Obadja: "Far igenom landet till alla vattenkällor och alla bäckar. Kanhända ska vi finna gräs, så att vi kunna behålla hästar och mulåsnor vid liv och slippa att slakta ner någon boskap."
 6.  De fördelade mellan sig landet som de skulle dra i genom. Ahab for en väg för sig, och Obadja for en annan väg för sig.
 7.  När nu Obadja färdades sin väg fram, fick han se Elia komma emot sig. Han kände igen denne och föll ner på Sitt ansikte och sa: "Är du här, min herre Elia?"
 8.  Han svarade honom: "Ja. Gå och säg till din herre: 'Elia är här.'"
 9.  Då sa han: "Varmed har jag försyndat mig, eftersom du vill ge din tjänare i Ahabs hand och låta honom döda mig?
 10.  Så sant Herren, din Gud, lever, det finns inte något folk eller något rike dit min herre inte har sänt för att söka efter dig. Om man har svarat: 'Han är inte här', så har han av det riket eller det folket tagit en ed, att man inte har hittat dig.
 11.  Nu säger du: 'Gå och säg till din herre: Elia är här!'
 12.  Om nu, när jag går från dig, Herrens Ande skulle rycka bort dig, jag vet inte vart, och jag ändå ska komma med ditt budskap till Ahab, så skulle han döda mig, när han inte funne dig. Dock har ju jag, din tjänare, fruktat Herren allt från min ungdom.
 13.  Har det inte blivit berättat för min herre vad jag gjorde, när Isebel dödade Herrens profeter, hur jag gömde ett hundra av Herrens profeter, femtio man och igen femtio, i en grotta och försåg dem med mat och dryck?
 14.  Nu säger du: 'Gå och säg till din herre: Elia är här!' -- för att han ska döda mig."
 15.  Men Elia svarade: "Så sant Herren Sebaot lever, han vilkens tjänare jag är, redan i dag ska jag träda fram för honom."

 16.  Då gick Obadja Ahab till mötes och förkunnade detta för honom. Ahab begav sig iväg för att möta Elia.
 17.  När Ahab fick se Elia, sa Ahab till honom: "Är du här, du som drar olycka över Israel?"
 18.  Han svarade: "Det är inte jag, som drar olycka över Israel, utan du och din faders hus, genom att ni övergiven Herrens bud, och genom att du följer efter Baalerna.
 19.  Men sänd nu bort och församla hela Israel till mig på berget Karmel, och Baals fyra hundra femtio profeter och Aserans fyra hundra profeter, som äta vid Isebels bord."
 20.  Då skickade Ahab omkring bland Israels barn och lät församla profeterna på berget Karmel.

 21.  Elia kom fram för allt folket och sa: "Hur länge viljen ni halta på båda sidor? Är det Herren som är Gud, så följen efter honom. Men om Baal är det, så följen efter honom." Folket svarade honom inte ett ord.
 22.  Då sa Elia till folket: "Jag allena är kvar som Herrens Profet, och Baals profeter är fyra hundra femtio man.
 23.  Låt man nu ge oss två tjurar, och ska de välja ut åt sig den ena tjuren och stycka den och lägga den på veden, utan att tända eld därpå, så vill jag reda till den andra tjuren och lägga den på veden, utan att tända eld därpå.
 24.  Därefter ska ni åkalla er guds namn, men själv vill jag åkalla Herrens namn. "Den gud som då svarar med eld, han ska vara Gud." Allt folket svarade och sade. "Ditt förslag är gott."
 25.  Då sa Elia till Baals profeter: "Väljen ut åt er den ena tjuren och reden till den, ni först, för ni är flertalet. Åkallen därefter er guds namn, men eld fån ni inte tända."
 26.  Då tog de den tjur som han gav dem och redde till den. Sedan åkallade de Baals namn från morgonen ända till middagen och ropade: "Baal, svara oss." Men inte ett ljud hördes, och ingen svarade. Alltjämt haltade de iväg kring altaret som man hade gjort.
 27.  När det så blev middag, gäckades Elia med dem och sa: "Ropen ännu högre, för visserligen är han en gud, men han har väl något att begrunda, eller också har han gått avsides, eller är han på resa. Kanhända sover han, men då ska han väl vakna."
 28.  Då ropade de ännu högre och ristade sig, som deras sed var, med svärd och spjut, så att blodet kom ut på dem.
 29.  När det sedan hade blivit eftermiddag, fattades de av profetiskt raseri, och höll så på ända till den tid då spisoffret frambäres. Men inte ett ljud hördes, ingen svarade, och ingen tycktes heller akta på dem.

 30.  Elia sa till allt folket: "Träden hitfram till mig." Så kom nu allt folket fram till honom. Då satte han igen i stånd Herrens altare, som hade blivit nedrivet.
 31.  Elia tog tolv stenar, liksom många som Jakobs söners stammar -- den mans, till vilken detta Herrens ord hade kommit: "Israel ska vara ditt namn."
 32.  Han byggde av stenarna ett altare i Herrens namn och gjorde omkring altaret en grav, stor nog för ett utsäde av två sea-mått.
 33.  Därefter la han upp veden, styckade tjuren och la den på veden.
 34.  Sedan sa han: "Fyllen fyra krukor med vatten, och gjuten ut vattnet över brännoffret och veden." Han sa ytterligare: "Gören så ännu en gång." De gjorde så för andra gången. Därefter sa han: "Gören så för tredje gången." De gjorde så för tredje gången.
 35.  Vattnet flöt runt omkring altaret. Han lät fylla också graven med vatten.
 36.  Då nu tiden var inne att bära fram spisoffret, kom profeten Elia fram och sa: "Herre, Abrahams, Isaks och Israels Gud, låt det i dag bli känt att du är Gud i Israel, och att jag är din tjänare, och att det är på din befallning jag har gjort allt detta."
 37.  Svara mig, Herre, svara mig, så att detta folk förnimmer att det är du, Herre, som är Gud, i det att du vänder om deras hjärtan."
 38.  "Då föll Herrens ed ner och förtärde brännoffret, veden, stenarna och jorden, och uppslickade vattnet som var i graven.
 39.  När allt folket såg detta, föll de ner på sina ansikten och sa: "Herren är det som är Gud! Herren är det som är Gud!"
 40.  Men Elia sa till dem: "Gripen Baals profeter. Låt ingen av dem komma undan." De grep dem. Elia lät föra dem ner till bäcken Kison och slakta dem där.
 41.  Elia sa till Ahab: "Begiv dig ditupp, ät och drick, för jag hör bruset av regn."
 42.  Då begav sig Ahab ditupp för att äta och dricka. Men Elia steg upp på Karmels topp, hukade sig ner mot jorden och sänkte sitt ansikte mellan sina knän.
 43.  Han sa till sin tjänare "Gå upp och titta ut åt havet." Denne gick då upp och skådade ut, men sa: "Jag ser ingenting." Så sa till han honom sju gånger att gå tillbaka.
 44.  När han då kom dit sjunde gången sa han: "Nu ser jag ett litet moln, inte större än en mans hand, stiga upp ur havet." Då sa han: "Gå upp och säg till Ahab: Spänn för och far ned, så att regnet inte håller dig kvar."
 45.  I ett ögonblick förmörkades himlen av moln och storm, och ett starkt regn föll. Ahab steg upp i sin vagn och for till Jisreel.
 46.  Men Herrens hand hade kommit över Elia, så att han omgjorde sina höfter och sprang framför Ahab ända inemot Jisreel.
</pre>
<pre> Första Kungaboken, 19 Kapitlet
 1.  Men när Ahab berättade för Isebel allt vad Elia hade gjort, och hur han hade dräpt alla profeterna med svärd,
 2.  Sände Isebel en budbärare till Elia och lät säga: "Gudarna straffe mig nu och framgent om jag inte i morgon vid denna tid låter det gå med ditt liv som det gick med alla dessas liv."
 3.  När han förnam detta, stod han upp och begav sig i väg för att rädda sitt liv, och han kom så till Beer-Seba, som hör till Juda. Där lämnade han kvar sin tjänare.
 4.  Men själv gick han ut i öknen en dagsresa. Där satte han sig under en ginstbuske. Han önskade sig döden och sa: "Det är nog. Tag nu mitt liv, Herre, för jag är inte förmer än mina fäder."
 5.  Därefter la han sig att sova under en ginstbuske. Men se, då rörde en ängel vid honom och sa till honom: "Stå upp och ät."
 6.  När han då såg upp, fick han vid sin huvudgärd se ett bröd, sådant som bakas på glödande stenar, och ett krus med vatten. Han åt och drack och la sig igen ned.
 7.  Men Herrens ängel rörde igen vid honom, för andra gången, och sa: "Stå upp och ät, för annars blir vägen dig för lång."
 8.  Då stod han upp och åt och drack, och gick så, styrkt av den maten, i fyrtio dagar och fyrtio nätter, ända till Guds berg Horeb.
 9.  Där gick han in i en grotta, och i den stannade han över natten. Då kom Herrens ord till honom. Han sa till honom: "Vad vill du här, Elia?"
 10.  Han svarade: "Jag har nitälskat för Herren, härskarornas Gud. För Israels barn har övergivit ditt förbund, rivit ner dina altaren och dräpt dina profeter med svärd. Jag allena är kvar, och de stå efter att ta mitt liv."
 11.  Han sa: "Gå ut och ställ dig på berget införHerren." Då gick Herren fram där, och en stor och stark storm, som ryckte loss berg och bröt sönder klippor, gick före Herren. Men inte var Herren i stormen. Efter stormen kom en jordbävning. Men inte var Herren i jordbävningen.
 12.  Efter jordbävningen kom en eld. Men inte var Herren i elden. Efter elden kom ljudet av en sakta susning.
 13.  Så snart Elia hörde detta, skylde han sitt ansikte med manteln och gick ut och ställde sig vid ingången till grottan. Då kom en röst till honom och sa: "Vad vill du här, Elia?"
 14.  Han svarade: "Jag har nitälskat för Herren, härskarornas Gud. För Israels barn har övergivit ditt förbund, rivit ner dina altaren och dräpt dina profeter med svärd. Jag allena är kvar, och de stå efter att ta mitt liv."
 15.  Herren sa till honom: "Gå nu tillbaka igen, och ta vägen till Damaskus öken, och gå in och smörj Hasael till kung över Aram.
 16.  Jehu, Nimsis son, ska du smörja till kung över Israel. Till profet i ditt ställe ska du smörja Elisa, Safats son, från Abel-Mehola.
 17.  Så ska ske: den som kommer undan Hasaels svärd, honom ska Jehu döda, och den som kommer undan Jehus svärd, honom ska Elisa döda.
 18.  Men jag ska låta sju tusen män bli kvar i Israel, alla de knän som inte har böjt sig för Baal, och var mun som inte har gett honom hyllningskyss."

 19.  När han sedan gick därifrån, träffade han på Elisa, Safats son, som höll på att plöja. Tolv par oxar gick framför honom, och själv körde han det tolfte paret. Elia gick fram till honom och kastade sin mantel över honom.
 20.  Då släppte han oxarna och skyndade efter Elia och sa: "Låt mig först få kyssa min fader och min mor, så vill jag sedan följa dig." Han sa till honom: "Välan, du ska gå tillbaka igen. Du vet ju vad jag har gjort med dig."
 21.  Då lämnade han honom och gick tillbaka och tog sina båda oxar och slaktade dem, och med oxarnas ok kokade han deras kött. Detta gav han åt folket, och de åto. Därefter stod han upp och följde Elia och blev hans tjänare.
</pre>
<pre> Första Kungaboken, 20 Kapitlet
 1.  Ben-Hadad, konungen i Aram, samlade hela sin här. Han hade med sig trettiotvå kungar och hästar och vagnar. Han drog upp och belägrade Samaria och ansatte det.
 2.  Han skickade sändebud in i staden till Ahab, Israels konung,
 3.  och lät säga honom: "Så säger Ben-Hadad: Ditt silver och ditt guld tillhör mig, och det bästa du har av kvinnor och barn tillhör mig ock."
 4.  Israels kung svarade och sa: "Såsom du har sagt, min herre konung: jag själv och allt vad jag har tillhör dig."
 5.  Men sändebuden kom tillbaka och sa: "Så säger Ben-Hadad: Jag har ju sänt till dig och låtit säga: 'Ditt silver och ditt guld, dina kvinnor och dina barn ska du ge mig.'
 6.  Nu ska jag sannerligen i morgon vid denna tid sända mina tjänare till dig, för att de ska genomsöka ditt hus och dina tjänares hus. Allt som är dina ögons lust ska de ta med sig och föra bort."

 7.  Då kallade Israels kung till sig alla de äldste i landet och sa: "Märken och sen hur denne vill ha vårt fördärv. För när han skickade till mig och begärde mina kvinnor och mina barn, mitt silver och mitt guld, vägrade jag ju inte att ge honom det."
 8.  Alla de äldste och allt folket sa till honom: "Hör inte på honom och gör honom inte till viljes."
 9.  Så svarade han då Ben-Hadads sändebud: "Sägen till min herre konungen: Allt, varom du förra gången skickade bud till din tjänare, det vill jag foga mig i. Men detta kan jag inte foga mig i." Sändebuden vände tillbaka med detta svar.
 10.  Då skickade Ben-Hadad till honom och lät säga: "Gudarna straffe mig nu och framgent, om Samarias grus ska räcka till att fylla händerna på allt det folk som följer mig."
 11.  Men Israels kung svarade och sa: "Sägen så: Inte ska den som omgjordar sig med svärdet berömmer sig likt den som spänner det av sig."
 12.  Så snart Ben-Hadad hörde detta svar, där han satt och drack med konungarna i lägerhyddorna, sa han till sina tjänare: "Gören er redo." De gjorde sig redo till att angripa staden.

 13.  Då kom en profet fram till Ahab, Israels konung, och sa: "Så säger Herren: Ser du hela denna stor hop? Se, jag vill i dag ge den i din hand, så att du ska förnimma att jag ärHerren."
 14.  Då frågade Ahab: "Genom vem? Han svarade: "Så säger Herren: Genom landshövdingarnas män." Han frågade ytterligare: "Vem ska starta striden?" Han svarade: "Du själv."
 15.  Så mönstrade han då landshövdingarnas män, och de var två hundra trettiotvå, därefter mönstrade han allt folket, alla Israels barn, sju tusen man.
 16.  Vid middagstiden gjorde de ett utfall, just när Ben-Hadad höll på att dricka sig drucken i lägerhyddorna, tillsammans med de trettiotvå kungar som sa kommit honom till hjälp.
 17.  Landshövdingarnas män drog först ut. De kunskapare som Ben-Hadad skickade ut underrättade honom om att folk kom ut från Samaria.
 18.  Då sa han: "Om de har dragit ut i fredlig avsikt, så gripen dem levande. Om de har dragit ut till strid, så gripen dem också levande."
 19.  Men när dessa -- landshövdingarnas män och hären som följde dem -- hade kommit ut ur staden,
 20.  höggo de ner var och en sin man, och araméerna flydde, och Israel förföljde dem. Ben-Hadad, konungen i Aram, kom undan på en häst, och några ryttare.
 21.  Israels kung drog ut och slog både ryttarhären och vagnshären och tillfogade araméerna ett stort nederlag.
 22.  Men profeten kom fram till Israels kung och sa till honom: "Grip dig nu an. Betänk och se till, vad du ska göra, för nästa år kommer konungen i Aram att igen dra upp mot dig."

 23.  Men den arameiske kungens tjänare sa till honom: "Deras gud är en bergsgud. Därför har de blivit oss övermäktiga. Låt oss nu strida mot dem på slätten, så ska vi verkligen bli dem övermäktiga.
 24.  Vidare måste du göra så: avsätt var och en av konungarna från hans plats, och insätt ståthållare i deras ställe.
 25.  Skaffa dig sedan själv en här, liksom stor som den du har förlorat, med liksom många hästar och liksom många vagnar, och låt oss sedan strida mot dem på slätten, så ska vi verkligen bli dem övermäktiga." Han lyssnade till deras ord och gjorde så.

 26.  Följande år mönstrade Ben-Hadad araméerna och drog så upp till Afek för att strida mot Israel.
 27.  Israels barn hade också blivit mönstrade och försedda med livsmedel och tågade därefter emot dem. Israels barn lägrade sig gent emot dem, liksom två små gethjordar, under det att araméerna uppfyllde landet.
 28.  Då kom gudsmannen fram och sa till Israels konung: "Så säger Herren: Därför att araméerna har sagt: 'Herren är en bergsgud och inte en dalgud', för det ger jag hela denna stora hop i din hand, så att ni ska förnimma att jag ärHerren."
 29.  De var lägrade mitt emot varandra i sju dagar. På sjunde dagen kom det till strid, och Israels barn slog då av araméerna hundra tusen man fotfolk, detta på en enda dag.
 30.  De återstående flydde in i staden Afek. Men stadsmuren föll ner över tjugusju tusen man, dem som återstodo. Ben-Hadad flydde också och kom in i staden och sprang från kammare till kammare.
 31.  Då sa hans tjänare till honom: "Vi har hört att konungarna av Israels hus är nådiga kungar. Låt oss för det sätta säcktyg om våra länder och rep om våra huvuden och ge oss åt Israels konung. Kanhända låter han dig då få leva."
 32.  De bundo säcktyg omkring sina höfter och rep omkring sina huvuden och kom så till Israels kung och sa: "Din tjänare Ben-Hadad beder: 'Låt mig få leva.'" Han svarade: "Är han ännu vid liv, han min broder?"
 33.  Männen, som i detta hans ord såg ett gott varsel, skyndade att ta fasta på det och sa: "Ja, din bror är Ben-Hadad." Han sa: "Gån och hämten honom hit." Då gav sig Ben-Hadad åt honom, och han lät honom stiga upp i sin vagn.
 34.  Ben-Hadad sa till honom: "De städer som min fader tog från din fader vill jag ge tillbaka, och du ska för din räkning få inrätta handelskvarter i Damaskus, som min fader fick göra i Samaria." "Välan", sa Ahab, "på sådana villkor vill jag ge dig fri." Han slöt ett fördrag med honom och gav honom fri.
 35.  En av profetlärjungarna sa på Herrens befallning till en annan: "Slå till mig." Men mannen vägrade att slå honom.
 36.  Då sa han till honom: "Eftersom du inte har lyssnat till Herrens röst, för det ska ett lejon slå ner dig, när du går från mig." När han gick sin väg från honom, kom ett lejon emot honom och slog ner honom.
 37.  Sedan träffade han en annan man och sa: "Slå till mig." Mannen slog honom så hårt, att sår uppstod av det.
 38.  Därefter gick profeten och ställde sig i kungens väg, sedan han hade gjort sig oigenkännlig genom att sätta en bindel över ögonen.
 39.  När nu konungen kom därfram, ropade han till konungen och sa: "Din tjänare hade gett sig ut i striden, då i detsamma en man kom därifrån och förde till mig en annan man och sa: 'Vakta denne man. Om han kommer bort, ska det gå dig som det skulle ha gått honom, eller också måste du betala en talent silver.'
 40.  Nu hände sig, under det din tjänare hade att syssla än här än där, att mannen kom undan." Israels kung sa till honom: "Din dom är given. Du har ju själv avkunnat den."
 41.  Då tog han skyndsamt bort bindeln från sina ögon, och Israels kung kände igen honom och såg att han var en av profeterna.
 42.  Han sa till konungen: "Så säger Herren: Därför att du har släppt ur din hand den man som av mig var given till spillo, ska det gå dig som det skulle ha gått honom, och ditt folk som det har gått hans folk."
 43.  Israels kung begav sig hem, missmodig och vred, och kom till Samaria.
</pre>
<pre> Första Kungaboken, 21 Kapitlet
 1.  Därefter hände sig följande. Jisreeliten Nabot hade en vingård i Jisreel bredvid Ahabs palats, kungens i Samaria.
 2.  Ahab talade till Nabot och sa: "Låt mig få din vingård för att därav göra mig en köksträdgård, eftersom den ligger så nära intill mitt hus. Jag vill ge dig en bättre vingård i stället, eller om dig så behagar, vill jag ge dig pengar som betalning för den."
 3.  Men Nabot svarade Ahab: "Herren låte det vara fjärran från mig att jag skulle låta dig få mina fäders arvedel."
 4.  Då gick Ahab hem till sitt, missmodig och vred för det svars skull som jisreeliten Nabot hade gett honom, när denne sa: "Jag vill inte låta dig få mina fäders arvedel." Han la sig på sin säng och vände bort sitt ansikte och åt intet.
 5.  Då kom hans hustru Isebel in till honom och frågade honom: "Varför är du så missmodig, och varför äter du intet?"
 6.  Han svarade henne: "Därför att när jag talade till jisreeliten Nabot och sa till honom: 'Låt mig få din vingård för penningar, eller om du så önskar, vill jag ge dig en annan vingård i stället', då svarade han: 'Jag vill inte låta dig få min vingård.'
 7.  Då sa hans hustru Isebel honom: "Är det du som nu regerar över Israel? Stå upp och ät och var vid gott mod. Jag ska skaffa dig jisreeliten Nabot vingård.
 8.  Därefter skrev hon ett brev i Ahabs namn och satte sigill under det med hans signetring, och skickade så brevet till de äldste och förnämsta i Nabots stad, de som bodde där och honom.
 9.  Hon skrev i brevet så: "Lysen ut en fasta, och låt Nabot sitta längst fram bland folket.
 10.  Låt så två onda män sätta sig mitt emot honom, och låt dem vittna emot honom och säga: 'Du har talat förgripligt mot Gud och konungen.' Fören så ut honom och stenen honom till döds."
 11.  De äldsta och förnämsta männen i staden, de som bodde där i hans stad, handlade i enlighet med det bud som Isebel hade sänt dem, och som det var skrivet i brevet som hon hade sänt till dem.
 12.  De lyste ut en fasta och lät Nabot sitta längst fram bland folket.
 13.  De två onda männen kom och satte sig mitt emot honom. De onda männen vittnade mot Nabot inför folket och sa: Nabot har talat förgripligt mot Gud och konungen." Då förde man honom utanför staden och stenade honom till döds.
 14.  Därefter skickade de bud till Isebel och lät säga: "Nabot har blivit stenad till döds."
 15.  Så snart Isebel hörde att Nabot var stenad till döds, sa hon till Ahab: "Stå upp och ta jisreeliten Nabots vingård i egendom, den som han vägrade att låta dig få för penningar. För Nabot är inte längre vid liv, utan han är död."
 16.  Så snart Ahab hörde att Nabot var död, stod han upp och begav sig iväg ner till jisreeliten Nabots vingård för att ta den i besittning.
 17.  Men Herrens ord kom till tisbiten Elia. Han sa:
 18.  "Stå upp, gå iväg och möt Ahab, Israels konung, som bor i Samaria. Du träffar honom i Nabots vingård, dit han har gått ner för att ta den i besittning.
 19.  Du ska tala till honom och säga: 'Så säger Herren: Har du till redan hunnit att både döda och tillträda arvet?' Därefter ska du tala till honom och säga: 'Så säger Herren: På samma ställe där hundarna har slickat Nabots blod ska hundarna slicka också ditt blod.'"
 20.  Ahab sa till Elia: "Har du äntligen hittat mig, du min fiende?" Han svarade: "Ja, jag har hittat dig. Eftersom du har sålt dig till att göra det onda i Herrens ögon,
 21.  för det ska jag också låta det onda komma över dig och ska bortsopa dig, och av Ahabs hus ska jag utrota allt mankön, både små och stora i Israel.
 22.  Jag ska göra med ditt hus som jag gjorde med Jerobeams, Nebats sons, hus, och som jag gjorde med Baesas, Ahias sons, hus, för det att du har förtörnat mig och kommit Israel att synda.
 23.  Också om Isebel har Herren talat och sagt: Hundarna ska äta upp Isebel invid Jisreels murar.
 24.  Ja, den av Ahabs hus, som dör i staden, ska hundarna äta upp, och den som dör ute på marken ska himmelens fåglar äta upp."

 25.  (Också har ingen varit som Ahab, han som sålde sig till att göra vad ont var i Herrens ögon, när hans hustru Isebel uppeggade honom därtill.
 26.  Mycken styggelse förövade han, i det han följde efter de eländiga avgudarna, alldeles som amoréerna hade gjort, vilka Herren fördrev för Israels barn.)

 27.  Men när Ahab hörde de orden, rev han sönder sina kläder och svepte säcktyg om sin kropp och fastade. Han låg höljd i säcktyg och gick tyst omkring.
 28.  Då kom Herrens ord till tisbiten Elia. Han sa:
 29.  "Har du sett hur Ahab ödmjukar sig inför mig? Därför att han så ödmjukar sig inför mig, ska jag inte låta olyckan komma i hans tid. Först i hans sons tid ska jag låta olyckan komma över hans hus."
</pre>
<pre> Första Kungaboken, 22 Kapitlet
 1.  De satt i ro i tre år, under vilka inget krig var mellan Aram och Israel.
 2.  Men i det tredje året for Josafat, Juda konung, ner till Israels konung.
 3.  Israels kung sa till sina tjänare: "I vet ju att Ramot i Gilead tillhör oss. Ändå sitta vi stilla och ta det inte från konungen i Aram."
 4.  Han frågade Josafat: Vill du dra med mig för att belägra Ramot i Gilead?" Josafat svarade Israels konung: "Jag som du, mitt folk som ditt folk, mina hästar som dina hästar!"
 5.  Men Josafat sa ytterligare till Israels konung: "Fråga dock först Herren härom."
 6.  Då samlade Israels kung profeterna, ungefär fyra hundra män, och frågade dem: "Skall jag dra iväg mot Ramot i Gilead för att belägra det, eller ska jag avstå därifrån?" De svarade: "Drag ditupp. Herren ska ge det i kungens hand."
 7.  Men Josafat sa: "Finnes här ingen annan Herrens profet, så att vi kunna fråga genom honom?"
 8.  Israels kung svarade Josafat: "Här finns ännu en man, Mika, Jimlas son, genom vilken vi kunna fråga Herren. Men han är mig förhatlig, för han profeterar aldrig lycka åt mig, utan bara olycka." Josafat sa: "Konungen säge inte så."
 9.  Då kallade Israels kung till sig en hovman och sa: "Skaffa skyndsamt hit Mika, Jimlas son."
 10.  Israels kung och Josafat, Juda konung, satt nu var och en på sin tron, iklädda sina skrudar, på en tröskplats vid Samarias port, under det att alla profeterna profeterade inför dem.
 11.  Då gjorde sig Sidkia, Kenaanas son, horn av järn och sa: "Så säger Herren: Med dessa ska du stånga araméerna, så att de förgöras."
 12.  Alla profeterna profeterade på samma sätt och sa: "Drag upp mot Ramot i Gilead, så ska du bli lyckosam. Herren ska ge det i kungens hand."

 13.  Budet som hade gått för att tillkalla Mika talade till honom och sa: "Det är så, att profeterna med en mun lova konungen lycka. Låt nu dina ord stämma överens med vad de har talat, och lova också du lycka."
 14.  Men Mika svarade: "Så sant Herren lever, jag ska bara tala det som Herren säger till mig."
 15.  När han sedan kom till konungen, frågade konungen honom: "Mika, ska vi dra iväg till Ramot i Gilead för att belägra det, eller ska vi avstå därifrån?" Han svarade honom: "Drag ditupp, så ska du bli lyckosam. Herren ska ge det i kungens hand."
 16.  Men konungen sa till honom: "Hur många gånger ska jag besvärja dig att inte tala till mig annat än sanning i Herrens namn?"
 17.  Då sa han: "Jag såg hela Israel förskingrat på bergen, likt får som inte har någon herde. Herren sa: 'Dessa har inte någon herre. Låt de vända tillbaka hem i frid, var och en till sitt.'"
 18.  Då sa Israels kung till Josafat: "Sade jag dig inte att denne aldrig profeterar lycka åt mig, utan bara olycka?"

 19.  Men han sa: "Hör alltså Herrens ord. Jag såg Herren sitta på sin tron och himmelens hela härskara stå där hos honom, på hans högra sida och på hans vänstra.
 20.  Herren sa: 'Vem vill locka Ahab att dra upp mot Ramot i Gilead, för att han ska falla där?' Då sa den ene så och den andre så.
 21.  Slutligen kom anden fram och ställde sig inför Herren och sa: 'Jag vill locka honom därtill.' Herren frågade honom: 'På vad sätt?'
 22.  Han svarade: 'Jag vill gå ut och bli en lögnens ande i alla hans profeters mun.' Då sa han: 'Du ska försöka att locka honom därtill, och du ska också lyckas. Gå ut och gör så.'
 23.  Se, nu har Herren lagt en lögnens ande i alla dessa dina profeters mun, medan Herren ändå har beslutit att olycka ska komma över dig."

 24.  Då kom Sidkia, Kenaanas son, fram och gav Mika ett slag på kinden och sa: "På vilken väg har då Herrens Ande gått bort från mig för att tala med dig?"
 25.  Mika svarade: "Du ska få se det på den dag då du behöva springa från kammare till kammare för att gömma dig."
 26.  Men Israels kung sa: "Ta Mika och för honom tillbaka till Amon, hövitsmannen i staden, och till Joas, konungasonen.
 27.  Säg: Så säger konungen: Sätten denne i fängelse och bespisen honom med fångkost, till dess jag kommer välbehållen hem."
 28.  Mika svarade: "Om du kommer välbehållen tillbaka, så har Herren inte talat genom mig." Han sa ytterligare: "Hören detta, ni folk, allasammans."
 29.  Så drog nu Israels kung och Josafat, Juda konung, upp till Ramot i Gilead.
 30.  Israels kung sa till Josafat: "Jag vill förkläda mig, när jag drar ut i striden, men du ska vara klädd i dina egna kläder." Så förklädde sig Israels konung, när han drog ut i striden.
 31.  Men konungen i Aram hade bjudit och sagt till sina trettiotvå vagnshövitsmän: "I ska inte ge er i strid med någon, ska vara sig liten eller stor, utom med Israels kung allena."
 32.  När då hövitsmännen över vagnarna fick se Josafat, tänkte de: "Förvisso är detta Israels konung", och vände sig för det till anfall mot honom. Då gav Josafat upp ett rop.
 33.  Så snart nu hövitsmännen över vagnarna märkte att det inte var Israels konung, vände de om och lät honom vara.
 34.  Men en man som spände sin båge och sköt på måfå träffade Israels kung i en fog på rustningen. Då sa denne till sin körsven: "Sväng om vagnen och för mig ut ur hären, för jag är sårad."
 35.  Striden blev på den dagen allt häftigare, och konungen stod upprätt i sin vagn, vänd mot araméerna. Men om kvällen gav han upp andan. Blodet från såret hade runnit ner i vagnen.
 36.  Vid solnedgången gick ett rop genom hären: "Var och en till sin stad igen! Var och en till sitt land igen!"

 37.  Så dödades då konungen och blev förd till Samaria. Man begrov konungen där i Samaria.
 38.  När man sköljde vagnen i dammen i Samaria, slickade hundarna hans blod, och skökorna badade sig i det -- som Herren hade sagt.

 39.  Vad nu mer är att säga om Ahab och om allt vad han gjorde, om elfenbenshuset som han byggde, och om alla de städer som han byggde, det finns upptecknat i Israels konungars krönika.
 40.  Ahab gick till vila hos sina fäder. Hans son Ahasja blev kung efter honom.

 41.  Men Josafat, Asas sons blev kung över Juda i Ahabs, Israels konungs, fjärde regeringsår.
 42.  Trettiofem år gammal var Josafat, när han blev konung, och han regerade tjugufem år i Jerusalem. Hans mor hette Asuba, Silhis dotter.
 43.  Han vandrade i allt på sin far Asas väg, utan att fly av från den. Han gjorde nämligen vad rätt var i Herrens ögon.
 44.  Dock blev offerhöjderna inte avskaffade, utan folket fortfor att bära fram offer och tända offereld på höjderna.
 45.  Josafat höll fred med Israels konung.

 46.  Vad nu mer är att säga om Josafat och om de bedrifter han utförde och om hans krig, det finns upptecknat i Juda konungars krönika.
 47.  Han utrotade också ur landet de tempelbolare som ännu funnos där, vilka hade lämnats kvar i hans fader Asas tid.
 48.  I Edom fanns då ingen konung, utan en ståthållare regerade där.
 49.  Josafat hade låtit bygga Tarsis-skepp, som skulle gå till Ofir för att hämta guld. Men de kom aldrig iväg, för de ledo skeppsbrott vid Esjon-Geber.
 50.  Då sa Ahasja, Ahabs son, till Josafat: "Låt mitt folk fara med ditt folk på skeppen." Men Josafat ville inte.

 51.  Josafat gick till vila hos sina fäder och blev begraven hos sina fäder i sin far Davids stad. Hans son Joram blev kung efter honom.

 52.  Ahasja, Ahabs son, blev kung över Israel i Samaria i Josafats, Juda konungs, sjuttonde regeringsår, och han regerade över Israel i två år.
 53.  Han gjorde vad ont var i Herrens ögon och vandrade på sin faders och sin moders väg och på Jerobeams, Nebats sons, väg, hans som hade kommit Israel att synda.
 54.  Han tjänade Baal och tillbad honom och förtörnade Herren, Israels Gud, alldeles som hans fader hade gjort.
</pre>
