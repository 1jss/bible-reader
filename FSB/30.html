<pre> Amos, 1 Kapitlet
 1.  Detta är vad som talades av Amos, en bland herdarna från Tekoa, vad han skådade angående Israel i Ussias, Juda konungs, och Jerobeams, Joas sons, Israels konungs, tid, två år före jordbävningen.
 2.  Han sa: Herren upphäver ett rytande från Sion, och från Jerusalem låter han höra sin röst. Då försänkas herdarnas betesmarker i sorg, och Karmels topp förtorkas.

 3.  Så säger Herren: Eftersom Damaskus har trefalt förbrutit sig, ja, fyrfalt, ska jag inte rygga mitt beslut: eftersom de har tröskat Gilead med sina tröskvagnar av järn.
 4.  Därför ska jag sända en eld mot Hasaels hus, och den ska förtära Ben-Hadads palatser.
 5.  Jag ska bryta sönder Damaskus bommar och utrota invånarna i Bikeat-Aven och spirans bärare i Bet-Eden. Arams folk ska bli bortfört till Kir, säger Herren.

 6.  Så säger Herren: Eftersom Gasa har trefalt förbrutit sig, ja, fyrfalt, ska jag inte rygga mitt beslut: eftersom de har fört bort allt folket som fångar och överlämnat dem åt Edom.
 7.  Därför ska jag sända en eld mot Gasas murar, och den ska förtära dess palatser.
 8.  Jag ska utrota invånarna i Asdod och spirans bärare i Askelon. Jag ska vända min hand mot Ekron, så att filistéernas sista kvarleva förgås, säger Herren, Herren.

 9.  Så säger Herren: Eftersom Tyrus har trefalt förbrutit sig, ja, fyrfalt, ska jag inte rygga mitt beslut: eftersom de har överlämnat allt folket som fångar åt Edom, utan att tänka på sitt brödraförbund.
 10.  Därför ska jag sända en eld mot Tyrus murar, och den ska förtära dess palatser.

 11.  Så säger Herren: Eftersom Edom har trefalt förbrutit sig, ja, fyrfalt, ska jag inte rygga mitt beslut: eftersom han har förföljt sin bror med svärd och förkvävt all barmhärtighet, och eftersom han oupphörligt har låtit sin ilska rasa och ständigt behållit sin förgrymmelse.
 12.  Därför ska jag sända en eld mot Teman, och den ska förtära Bosras palatser.

 13.  Så säger Herren: Eftersom Ammons barn har trefalt förbrutit sig, ja, fyrfalt, ska jag inte rygga mitt beslut: eftersom de har uppristat gravid kvinnor i Gilead, när de ville utvidga sitt område.
 14.  Därför ska jag tända upp en eld mot Rabbas murar, och den ska förtära dess palatser, under härskri på stridens dag, under storm på ovädrets dag.
 15.  Deras kung ska vandra bort i fångenskap, han själv och hans hövdingar med honom, säger Herren.
</pre>
<pre> Amos, 2 Kapitlet
 1.  Så säger Herren: Eftersom Moab har trefalt förbrutit sig, ja, fyrfalt, ska jag inte rygga mitt beslut: eftersom han har förbränt Edoms konungs ben till aska.
 2.  Därför ska jag sända en eld mot Moab, och den ska förtära Keriots palatser. Moab ska omkomma under stridslarm, under härskri vid basuners ljud,
 3.  Jag ska utrota ur landet den som är domare där, och alla dess furstar ska jag döda och honom säger Herren.

 4.  Så säger Herren: Eftersom Juda har trefalt förbrutit sig, ja, fyrfalt, ska jag inte rygga mitt beslut: eftersom de har förkastat Herrens lag och inte hållit hans stadgar, utan låtit förleda sig av sina lögngudar, dem som också deras fäder vandrade efter.
 5.  Därför ska jag sända en eld mot Juda, och den ska förtära Jerusalems palatser.

 6.  Så säger Herren: Eftersom Israel har trefalt förbrutit sig, ja, fyrfalt, ska jag inte rygga mitt beslut: eftersom de sälja den oskyldige för pengar och den fattige för ett par skor.
 7.  För de längta efter att se stoft på de armas huvuden, och de vränga de ödmjukas sak. Son och fader gå tillsammans till tärnan och ohelga så mitt heliga namn.
 8.  På pantade kläder sträcker man sig invid vart altare, och bötfälldas vin dricker man i sin Guds hus

 9.  Dock var det jag som förgjorde för dem amoréerna, ett folk så högrest som cedrar och så väldigt som ekar. Jag förgjorde deras frukt ovantill och deras rötter nedantill.
 10.  Det var jag som förde er upp ur Egyptens land, och som ledde er i öknen i fyrtio år, så att ni intogen amoréernas land.
 11.  Jag uppväckte somliga bland era söner till profeter och somliga bland era unga män till nasirer. Är det inte så, ni Israels barn? säger Herren.
 12.  Men ni gåven nasirerna vin att dricka, och profeterna bjöden I: "Profeteren inte."

 13.  Se, för det ska jag låta ett gnissel uppstå i ert land, likt gnisslet av en vagn som är fullastad med kärvar.
 14.  Då ska inte ens den snabbaste finna någon undflykt, den starkaste har då inget nytta av sin kraft, och hjälten kan inte rädda sitt liv.
 15.  Bågskytten håller då inte stånd, den snabbfotade kan inte rädda sitt liv, inte heller kan ryttaren rädda sitt.
 16.  Ja, den som var modigast bland hjältarna ska på den dagen fly undan naken, säger Herren.
</pre>
<pre> Amos, 3 Kapitlet
 1.  Hören följande ord, som Herren har talat mot er, ni Israels barn, ja, mot hela det släkte som jag har fört upp ur Egyptens land. Så har han sagt:

 2.  Er allena har jag utvalt bland alla släkter på jorden. För det ska jag också hemsöka på er alla era missgärningar.

 3.  Färdas väl två tillsammans, utan att de har blivit ense därom?
 4.  Ryter ett lejon i skogen, om det inte har hittat något rov? Upphäver ett ungt lejon sin röst i kulan, utan att det har tagit ett byte?
 5.  Faller en fågel i snaran på marken, om inget garn har blivit utlagt för den? Springer snaran upp från marken, utom när den gör någon fångst?
 6.  Eller stöter man i basun i en stad, utan att folket förskräckes? Eller drabbas en stad av något ont, utan att Herren har skickat det?

 7.  Sannerligen, Herren, Herren gör alls inget utan att har visat sitt råd för sina tjänare profeterna.
 8.  När lejonet ryter, vem skulle då inte frukta? När Herren, Herren talar, vem skulle då inte profetera?

 9.  Ropen ut över Asdods palatser och över palatsen i Egyptens land. Sägen: Församlen er till Samarias berg, och sen hur stor förvirring där råder, och hur man övar förtryck där.
 10.  Man förstår inte där att göra vad rätt är, sägerHerren. Man hopar våld och olycka i sina palats.

 11.  Därför säger Herren, Herren så: Trångmål ska komma och omringar landet, ditt starka fäste ska du mista, det ska störtas ned. Dina palats ska bli utplundrade.

 12.  Så säger Herren: Likasom när en herde ur lejonets gap räddar bara ett par benpipor eller snibben av ett öra, så ska Israels barn bli räddade, desamma som nu i Samaria sitta i sina soffors hörn och på sina bäddars sidendamast.

 13.  Hören och betygen inför Jakobs hus, säger Herren, Herren, härskarornas Gud:
 14.  Den dag då jag på Israel hemsöker dess överträdelser, då ska jag också hemsöka Betels altaren, så att altarhornen bli avhuggna och falla till jorden.
 15.  Jag ska slå ner både vinterhus och sommarhus, och elfenbenshusen ska bli förstörda, ja, en myckenhet av hus ska då få en ände, säger Herren.
</pre>
<pre> Amos, 4 Kapitlet
 1.  Hören detta ord, ni Basans-kor på Samarias berg, ni som förtrycken de arma och öven våld mot de fattiga, ni som sägen till era män: "Skaffen hit, så att vi få dricka."
 2.  Herren, Herren har svurit vid sin helighet: Se, dagar ska komma över er, då man ska hämta upp er med metkrokar och er sista kvarleva med fiskkrokar.
 3.  Då ska ni söka er ut, var och en genom närmaste rämna i muren, och er Harmonsbild ska ni då kasta bort, säger Herren.

 4.  Kommen till Betel och bedriven er synd till Gilgal och bedriven än värre synd. Frambären där på morgonen era slaktoffer, på tredje dagen er tionde.
 5.  Förbrännen syrat bröd till lovoffer, lysen ut och kungören frivilliga offer. För sådant älsken ni ju, ni Israels barn, säger Herren, Herren.

 6.  Jag lät er gå med tomma munnar i alla era städer, jag lät er sakna bröd på alla era orter. Ändå har ni inte omvänt er till mig, säger Herren.

 7.  Jag förhöll regnet för er, när ännu tre månader återstodo till skördetiden. Jag lät det regna över en stad, men inte över en annan. En åker fick regn, men en annan förtorkades, i det att regn inte kom därpå.
 8.  Ja, två, tre städer måste stappla bort till en och samma stad för att få vatten att dricka, utan att de ändå kunde släcka sin törst. Ändå har ni inte omvänt er till mig, säger Herren.

 9.  Jag slog er säd med sot och rost. Era många trädgårdar och vingårdar, era fikonträd och olivträd åt gräsgnagarna upp. Ändå har ni inte omvänt er till mig, säger Herren.

 10.  Jag skickade ibland er pest, som i Egypten. Jag dödade era unga män med svärd och lät era hästar bli tagna som byte. Stanken av era fallna skaror lät jag stiga upp och komma er i näsan. Ändå har ni inte omvänt er till mig, säger Herren.

 11.  Jag lät omstörtning slå er, som när Gud omstörtade Sodom och Gomorra. Ni var som en brand, ryckt ur elden. Ändå har ni inte omvänt er till mig, säger Herren.

 12.  Därför ska jag göra så med dig, Israel. Eftersom jag nu ska göra så med dig, för det bered dig, Israel, att möta din Gud.
 13.  För se, han som har danat bergen och skapat vinden, han som kan yppa för människan hennes hemligaste tankar, han som kan göra morgonrodnaden till mörker, och som går fram över jordens höjder -- Herren, härskarornas Gud, är hans namn.
</pre>
<pre> Amos, 5 Kapitlet
 1.  Hören följande ord, som jag vill uppstämma som klagosång över er, ni av Israels hus:

 2.  "Fallen är hon och kan inte mer stå upp, jungfrun Israel! Hon ligger slagen till marken i sitt land. Ingen reser henne upp."

 3.  För så säger Herren, Herren: Den stad varifrån tusen brukade dra ut ska få behålla hundra kvar, och den stad varifrån hundra brukade dra ut ska få behålla tio kvar, i Israels hus.

 4.  För så säger Herren till Israels hus: Söken mig, så fån ni leva.
 5.  Men söken inte Betel, kom inte till Gilgal, och håll inte bort till Beer-Seba. För Gilgal ska bli bortfört i fångenskap, och Betel ska hemfalla åt fördärvet.

 6.  Söken Herren så fån ni leva. Varom inte, så ska han komma över Josefs hus lik en eld. Elden ska bränna, och ingen ska släcka den, till att rädda Betel.
 7.  ni som förvandlen rätten till malört och slån rättfärdigheten ner till jorden, veten:
 8.  han som har gjort Sjustjärnorna och Orion, han som kan förvandla svarta mörkret till morgon och göra dagen mörk som natten, han som kallar på havets vatten och gjuter det ut över jorden -- Herren är hans namn.
 9.  Han låter olycka ljunga ner över starka fästen. Ja, över fasta borgar kommer fördärv.

 10.  Dessa hata i porten den som försvarar det rätta och räkna som en styggelse den som talar sanning.
 11.  Därför, eftersom ni trampen på den fattige och tagen från honom hans säd som skatt, för det hören. Om ni än byggen hus av huggen sten, ska ni inte få bor i dem, och om ni än planteren sköna vingårdar, ska ni inte få dricka vin från dem.
 12.  För jag vet att era överträdelser är många och era synder talrika, ni den rättfärdiges förtryckare, som tagen mutor och vrängen rätten för de fattiga i porten.
 13.  Därför måste den förståndige tiga stilla i denna tid. För det är en ond tid.

 14.  Söken det goda, och inte det onda, så att ni ska leva. Då ska Herren, härskarornas Gud, vara med er, som ni menen honom vara.
 15.  Haten det onda, och älsken det goda, och hållen rätten vid makt i porten. Kanhända ska då Herren, härskarornas Gud, vara nådig mot Josefs kvarleva.

 16.  Därför, så säger Herren, härskarornas Gud, Herren: På alla torg ska dödsklagan ljuda, och på alla gator ska man ropa: "Ack ve! Ack ve!" Åkermännen ska man mana att brista ut i jämmer, och dödsklagan ska höjas av dem som är förfarna i sorgesång.
 17.  ja, i alla vingårdar ska dödsklagan ljuda, för jag ska gå fram mitt ibland er, säger Herren.

 18.  Ve er som åstunden Herrens dag! Vad viljen ni med Herrens dag? Den är mörker och inte ljus.
 19.  Då går det, som när någon flyr för ett lejon, men därvid mötes av en björn, och när han då söker tillflykt i sitt hus, blir han stungen av en orm, vid det han sätter handen mot väggen.
 20.  Ja, Herrens dag är mörker och inte ljus, den är töcken utan något solsken.

 21.  Jag hatar era fester, jag är led vid dem, och jag finner inget behag i era högtidsförsamlingar.
 22.  För om ni än offren åt mig brännoffer, och era spisoffer, så har jag dock ingen lust till dem, inte heller gitter jag se era tackoffer av gödda kalvar.
 23.  Hav bort från mig dina sångers buller. Jag gitter inte höra ditt psaltarspel.
 24.  Men ska rätten flöda fram som vatten, och rättfärdigheten lik en bäck som aldrig sinar.

 25.  Framburen ni väl åt mig slaktoffer och matoffer under de fyrtio åren i öknen, ni av Israels hus?

 26.  Så ska ni nu behöva ta med er Sickut, er konung, och Kiun, er avgudabild, stjärnguden, som ni har gjort åt er.
 27.  och jag ska låta er föras iväg i fångenskap ända bortom Damaskus, säger han vilkens namn är Herren, härskarornas Gud.
</pre>
<pre> Amos, 6 Kapitlet
 1.  Ve er, ni säkre på Sion, ni sorglöse på Samarias berg, ni ädlingar bland förstlingsfolket, ni som Israels hus plägar vända sig till!
 2.  Gån iväg till Kalne och sen efter, håll därifrån till Stora Hamat, och faren så ner till filistéernas Gat: är de bättre än rikena här, eller är deras område större än ert område?
 3.  Ve er, ni som menen att olycksdagen ska vara fjärran, men ändå inbjuden våldet att trona hos er.
 4.  ni som liggen på soffor av elfenben och har det makligt på era bäddar. Ni som äter lamm, utvalda ur hjorden, och kalvar, hämtade från gödstallet.
 5.  ni som skrålen visor till harpans ljud och tänken ut åt er musikinstrumenter som David.
 6.  ni som dricken vin ur stora bålar och bruken salvor av yppersta olja, men inte bekymren er om Josefs skada!

 7.  Därför ska nu dessa främst föras bort i fångenskap. De som nu har det så makligt få då sluta med sitt skrål.

 8.  Herren, Herren har svurit vid sig själv, säger Herren, härskarornas Gud: Jakobs stolthet är mig en vidrighet, och hans palatser hatar jag. Jag ska ge staden till pris med allt vad i det är.
 9.  Det ska ske, att om än tio män finnas kvar i ett och samma hus, så ska de ändå alla dö.
 10.  När sedan en frände till någon av de döda med förbrännarens hjälp vill skaffa benen ut ur huset, och därvid ropar till en som är i det inre av huset: "Finnes här någon mer än du?", då måste denne svara: "Ingen". Den förre ska då säga: "Rätt så, stillhet ska råda. För Herrens namn får inte bli nämnt."

 11.  För se, på Herrens bud ska de stora husen bli slagna i spillror och de små husen i splittror.

 12.  Kunna väl hästar springa uppför en klippbrant, eller plöjer man där med oxar? -- eftersom ni viljen förvandla rätten till en giftplanta och rättfärdighetens frukt till malört,
 13.  ni som glädjen er över det som är inget värt och sägen: "Genom vår egen styrka har vi ju format oss horn."

 14.  För se, jag ska uppväcka ett folk mot er, ni av Israels hus, säger Herren, härskarornas Gud. De ska förtrycka ert land, från det ställe där vägen går till Hamat ända till Hedmarksbäcken.
</pre>
<pre> Amos, 7 Kapitlet
 1.  Följande syn lät Herren, Herren mig se. Jag såg gräshoppor skapas, när sommargräset började växa upp. Det var sommargräset efter kungsslåttern.
 2.  När så dessa hade ätit upp alla markens örter, sa jag: "Herre, Herre, förlåt. Hur ska Jakob kunna bestå, han som är så ringa?"
 3.  Då ångrade Herren detta. "Det ska inte ske", sa Herren.

 4.  Följande syn lät Herren, Herren mig se: Jag såg Herren, Herren nalkas för att utföra sin sak genom eld. Elden förtärde det stora djupet och höll på att förtära arvedelslandet.
 5.  Då sa jag: "Herre, Herre, håll upp. Hur ska Jakob kunna bestå, han som är så ringa?"
 6.  Då ångrade Herren detta. "Icke heller detta ska ske", sa Herren, Herren.

 7.  Följande syn lät han mig se: Jag såg Herren stå på en mur, uppförd efter sänklod, och i sin hand höll han ett sänklod.
 8.  Herren sa till mig: "Vad ser du, Amos?" Jag svarade: "Ett sänklod." Då sa Herren: "Se, jag ska hänga upp ett sänklod mitt ibland mitt folk Israel. Jag kan inte vidare tillgiva dem.
 9.  Isaks offerhöjder ska bli ödelagda och Israels helgedomar förstörda, och mot Jerobeams hus ska jag uppresa mig med svärdet."

 10.  Men Amasja, prästen i Betel, skickade till Jerobeam, Israels konung, och lät säga: "Amos förehar en sammansvärjning mot dig, mitt i Israels hus. Landet kan inte härda ut med allt hans ordande.
 11.  För så har Amos sagt: 'Jerobeam ska dö för svärd, och Israel ska föras bort i fångenskap ur sitt land.'"

 12.  Amasja sa till Amos: "Du siare, gå din väg och sök din tillflykt i Juda land. Där ska du äta ditt bröd, och där ska du profetera.
 13.  Men i Betel får du inte vidare profetera, för det är en konungslig helgedom och ett rikets tempel."
 14.  Då svarade Amos och sa till Amasja: "Jag är varken en profet eller en profetlärljunge, jag är en boskapsherde, som lever av mullbärsfikon.
 15.  Men Herren tog mig från hjorden. Herren sa till mig: 'Gå iväg och profetera för mitt folk Israel.'
 16.  Så hör nu Herrens ord. Du säger: 'Profetera inte mot Israel och predika inte mot Isaks hus.'

 17.  Därför säger Herren så: Din hustru ska bli en sköka i staden, dina söner och döttrar ska falla för svärd, ditt land ska bli utskiftat med mätsnöre, själv ska du dö i ett orent land, och Israel ska föras bort i fångenskap ur sitt land."
</pre>
<pre> Amos, 8 Kapitlet
 1.  Följande syn lät Herren, Herren mig se. Jag såg en korg med mogen frukt.
 2.  Han sa: "Vad ser du, Amos?" Jag svarade: "En korg med mogen frukt." Då sa Herren till mig: "Mitt folk Israel är moget till undergång. Jag kan inte vidare tillgiva dem.
 3.  Sångerna i palatset ska på den dagen förbytas i jämmer, säger Herren, Herren. Man ska få se lik i mängd, överallt ska de ligga kastade. Ja, stillhet ska råda!"

 4.  Hören detta, ni som står den fattige efter livet och viljen göra slut på de ödmjuka i landet,
 5.  ni som sägen: "När är då nymånadsdagen förbi, så att vi få sälja säd, och sabbaten, så att vi få öppna vårt sädesförråd? Då vilja vi göra efa-måttet mindre och priset högre och förfalska vågen, så att den visar orätt vikt.
 6.  Då vilja vi köpa de arma för pengar och den fattige för ett par skor. Avfall av säden vilja vi då sälja som säd."

 7.  Herren har svurit vid Jakobs stolthet: Aldrig ska jag glömma detta allt som de har gjort.
 8.  Skulle jorden inte darra, när sådant sker, och skulle inte alla dess inbyggare sörja? Skulle inte hela jorden höja sig som Nilen och röras upp och igen sjunka som Egyptens flod?

 9.  Det ska ske på den dagen, säger Herren, Herren, att jag ska låta solen gå ner i dess middagsglans och låta jorden sjunka i mörker mitt på ljusa dagen.
 10.  Jag ska förvandla era högtider till sorgetider och alla era sånger till klagovisor. Jag ska hölja säcktyg kring allas länder och göra alla huvuden skalliga. Jag ska låta det bliva, som när man sörjer ende sonen, och låta det sluta med en bedrövelsens dag.

 11.  Se dagar ska komma, säger Herren, Herren, då jag ska sända hunger i landet: inte en hunger efter bröd, inte en törst efter vatten, utan efter att höra Herrens ord.
 12.  Då ska man driva omkring från hav till hav, och från norr till öster, och färdas hit och dit för att söka efter Herrens ord, men man ska inte finna det.

 13.  På den dagen ska de försmäkta av törst, era sköna jungfrur och era unga män,
 14.  desamma som nu svärja vid Samariens syndaskuld och säga: "Så sant din gud lever, o Dan", och: "Så sant den lever, som man dyrkar i Beer-Seba." De ska falla och inte mer stå upp.
</pre>
<pre> Amos, 9 Kapitlet
 1.  Jag såg Herren stå invid altaret, och han sa: Slå till pelarhuvudena, så att trösklarna bäva, och låt spillrorna falla över huvudet på alla där. Deras sista kvarleva ska jag sedan döda med svärd. Ingen av dem ska kunna undfly, ingen av dem kunna rädda sig.
 2.  Om de än bröte sig in i dödsriket, så skulle min hand hämta dem fram därifrån. Fore de än upp till himmelen, så skulle jag störta dem ner därifrån.
 3.  Gömde de sig än på toppen av Karmel, så skulle jag där leta fram dem och hämta dem ned. Dolde de sig än undan min åsyn på havets botten, så skulle jag där mana ormen fram att stinga dem.
 4.  Om de läte föra sig bort i fångenskap av sina fiender, skulle jag bjuda svärdet att där komma och döda dem. Ja, jag ska låta mitt öga vila på dem, till deras olycka och inte till deras lycka.

 5.  För Herren, Herren Sebaot, han som rör vid jorden, då försmälter den av ångest och alla dess inbyggare sörja, ja, hela jorden höjer sig som Nilen och sjunker igen som Egyptens flod.
 6.  han som bygger sin sal i himlen och befäster sitt valv över jorden, han som kallar på havets vatten och gjuter det ut över jorden -- Herren är hans namn.

 7.  Ären ni inte för mig liksom med etiopiernas barn, ni Israels barn? säger Herren. Förde jag inte Israel upp ur Egyptens land och filistéerna från Kaftor och araméerna från Kir?

 8.  Se, Herrens, Herrens ögon är vända mot detta syndiga rike, och jag ska förgöra det från jordens yta. Dock vill jag inte alldeles förgöra Jakobs hus, säger Herren.

 9.  För se, jag ska låta ett bud utgå, att Israels hus ska bli siktat bland alla hednafolken, som siktades det i ett såll. Inte det minsta korn ska falla på jorden.
 10.  Alla syndare i mitt folk ska dö för svärdet, de som nu säga: "Oss ska olyckan inte nalkas, över oss ska den inte komma."

 11.  På den dagen ska jag upprätta Davids förfallna hydda. Jag ska mura igen dess revor och upprätta dess ruiner och bygga upp den, sådan den var i forna dagar.
 12.  så att de få ta i besittning vad som är kvar av Edom och av alla hedningar som har uppkallats efter mitt namn, säger Herren, han som ska göra detta.

 13.  Se, dagar ska komma, säger Herren, då plöjaren ska följa skördemannen i spåren, och druvtramparen såningsmannen, då bergen ska drypa av druvsaft och alla höjder ska försmälta.
 14.  Då ska jag igen upprätta mitt folk Israel. När de bygga upp sina ödelagda städer, ska de också få bor i dem. När de plantera vingårdar, ska de också få dricka vin från dem. När de anlägga trädgårdar, ska de också få äta deras frukt.
 15.  Jag ska då plantera dem i deras eget land, och de ska inte mer ryckas upp ur det land som jag har gett dem, säger Herren, din Gud.
</pre>
