<pre> Andra Johannesbrevet
 Johannes hälsar "den utvalda frun", manar till sanning och inbördes kärlek, varnar för villolärare, avslutar brevet med hälsningar.

 1.  Den äldste hälsar den utvalda frun och hennes barn, vilka jag verkligen älskar, och inte jag allenast, utan också alla andra som har lärt känna sanningen.
 2.  Vi älska dem för sanningens skull, som stannar kvar i oss, och som ska vara med oss till oändlig tid.
 3.  Nåd, medlidande och frid från Gud Fadern, och från Jesus Kristus, Faderns Son, ska vara med oss verkligen och i kärlek.

 4.  Det har gjort mig stor glädje att jag har hittat flera av dina barn vandra i sanningen, efter det bud som vi har fått från Fadern.
 5.  Nu har jag en bön till dig, kära fru. Inte som om jag skreve för att ge dig ett nytt bud. Det gäller bara det bud som vi har haft från begynnelsen: att vi ska älska varandra.
 6.  I det består kärleken, att vi vandrar efter de bud han har givit. Ja, detta är budet, att ni ska vandra i kärleken, enligt vad ni har hört från början.

 7.  För många villolärare har gått ut i världen, vilka inte bekänna att Jesus är Kristus, som skulle komma i köttet. En sådan är Villoläraren och Antikrist.
 8.  Ta er till vara, så att ni inte förlora det som vi med vårt arbete har kommit iväg, utan fån full lön.
 9.  Var och en som så går framåt, att han inte stannar kvar i Kristus lära, han har inte Gud. Den som stannar kvar i den läran, han har både Fadern och Sonen.
 10.  Om någon kommer till er och inte har den läran med sig, så tagen inte emot honom i era hus, och hälsen honom inte.
 11.  För den som hälsar honom, han gör sig delaktig i hans onda gärningar.

 12.  Jag hade väl mycket annat att skriva till er, men jag vill inte göra det med papper och bläck. Jag hoppas att i stället få komma till er och muntligen tala med er, för att vår glädje ska bli fullständig

 13.  Din utvalda systers barn hälsa dig.
</pre>
