<pre> Andra Petrusbrevet, 1 Kapitlet
 1.  Simon Petrus, Jesus Kristus tjänare och apostel, hälsar dem som i och genom vår Guds och Frälsarens, Jesus Kristus, rättfärdighet har fått sig beskärd en liksom dyrbar tro som vi.
 2.  Nåd och frid föröke sig hos er, i kunskap om Gud och vår Herre Jesus Kristus.

 3.  Allt det som leder till liv och gudsfruktan har hans gudomliga makt skänkt oss, genom kunskapen om honom som har kallat oss medelst sin härlighet och underkraft.
 4.  Genom dem har han också skänkt oss sina dyrbara och mycket stora löften, för att ni skolen, i kraft av dem, bli delaktiga av gudomlig natur och undkomma den förgängelse som i följd av den onda begärelsen bestämmer i världen.

 5.  Vinnläggen er just för det på allt sätt om att i er tro bevisa dygd, i dygden kunskap,
 6.  i kunskapen återhållsamhet, i återhållsamheten tålamod, i tålamodet gudsfruktan,
 7.  i gudsfruktan broderlig kärlek, i den broderliga kärleken allmännelig kärlek.
 8.  För om detta finns hos er och mer och mer förökas, så tillstädjer det er inte att vara overksamma eller utan frukt i fråga om kunskapen om vår Herre Jesus Kristus.
 9.  Den igen som inte har detta, han är blind och kan inte se. Han har glömt  att han har blivit renad från sina förra synder,
 10.  Vinnläggen er för det, mina bröder, så mycket mer om att göra er kallelse och utkorelse fast. För om ni det gören, ska ni aldrig någonsin komma på fall.
 11.  Så ska inträdet i vår Herres och Frälsares, Jesus Kristus, oändliga rike förlänas er i rikligt mått.

 12.  Därför kommer jag alltid att påminna er om detta, fastän ni visserligen redan kännen det och är befästa i den sanning som har kommit till er.
 13.  Jag håller det för rätt och tillbörligt, att så länge jag ännu är i denna kroppshydda, genom mina påminnelser väcka er.
 14.  För jag vet att jag snart ska lämna min kroppshydda. Detta har vår Herre Jesus Kristus gett till känna för mig.
 15.  Men jag vill härmed sörja för, att ni också efter min bortgång städse kan dra er detta till minnes.

 16.  För det var inte några slugt uttänkta fabler vi följde, när vi kungjorde för er vår Herres, Jesus Kristus, makt och hans tillkommelse utan vi hade själva skådat hans härlighet.
 17.  För han fick från Gud, fadern, ära och pris, när från det högsta Majestätet en röst kom till honom och sa: "Denne är min älskade Son, i vilken jag har hittat behag."
 18.  Den rösten hörde vi själva komma från himmelen, när vi var med honom på det heliga berget.

 19.  Så mycket fastare står nu också för oss det profetiska ordet. Ni gör väl, om ni akten därpå, som på ett ljus som lyser i en dyster vildmark, till dess att dagen gryr, och morgonstjärnan går upp i era hjärtan.
 20.  Men det ska ni framför allt veta, att ingen profetia i något skriftens ord kan av någon människas egen kraft utläggas.
 21.  För ingen profetia har någonsin framkommit av en människas vilja, utan genom det, att människor, drivna av den helige Ande, talade vad som gavs dem från Gud.

</pre>
<pre> Andra Petrusbrevet, 2 Kapitlet
 1.  Men också falska profeter uppstodo bland folket, som också bland er falska lärare ska komma att finnas, vilka på smygvägar ska införa fördärvliga partimeningar och dra över sig själva plötsligt fördärv, i det att de till och med förneka den Herre som har köpt dem.
 2.  De ska få många efterföljare i sin lösaktighet, och för deras skull ska sanningens väg bli smädad.
 3.  I sin girighet ska de också med bedrägliga ord förbereda sig vinning av er. Men sedan länge är deras dom i annalkande, den dröjer inte, och deras olycka sover inte.

 4.  För Gud skonade ju inte de änglar som syndade, utan störtade dem ner i avgrunden och överlämnade dem åt mörkrets hålor, för att där förvaras till domen.
 5.  Ej heller skonade han den forntida världen, om han också, när han lät floden komma över de ogudaktigas värld, bevarade Noa som rättfärdighetens förkunnare, och sju andra.
 6.  Städerna Sodom och Gomorra la han i aska och dömde dem till att omstörtas. Han gjorde dem så till ett varnande exempel för kommande tiders ogudaktiga människor.
 7.  Men han räddade den rättfärdige Lot, som svårt pinades av de gudlösa människornas lösaktiga vandel.
 8.  För genom de ogärningar som han, den rättfärdige mannen, måste se och höra, där han bodde ibland dem, plågades han dag efter dag i sin rättfärdiga själ.

 9.  Så förstår Herren att rädda de gudfruktiga ur prövningen, men också att under straff förvara de orättfärdiga till domens dag.
 10.  Detta gör han först och främst med dem som i oren begär stå efter köttslig lust och förakta andevärldens herrar.
 ni sitt trots och sin självgodhet bäva dessa människor inte för att håna andevärldens härlige,
 11.  under det att änglar som stå ännu högre i starkhet och makt inte om dem uttala någon smädande dom inför Herren.
 12.  Men på samma sätt som oskäliga djur förgås, varelser som av naturen är födda till att fångas och förgås, på samma sätt ska också dessa förgås, eftersom de håna vad de inte känna till.
 13.  och de ska så bli bedragna på den lön som de vilja vinna genom orättfärdighet. De har sin lust i kräsligt leverne mitt på ljusa dagen. De är skamfläckar och vidrigheter, där de vid gästabuden, som de få hålla med er, frossa i sina njutningar.
 14.  Deras ögon är fulla av otuktigt begär och kunna inte få nog av synd. De locka till sig obefästa själar. De har hjärtan övade i girighet. Förbannade är de.
 15.  De har övergivit den raka vägen och kommit vilse genom att efterfölja Balaam, Beors son, på hans väg. Denne åtrådde ju att vinna lön genom orättfärdighet.
 16.  men han blev tillrättavisad för sin överträdelse: en stum arbetsåsninna började tala med människoröst och hindrade profeten i hans galenskap.

 17.  Dessa människor är källor utan vatten, skyar som drivas av stormvinden, och det svarta mörkret är förvarat åt dem.
 18.  För de tala stora ord som är idel fåfänglighet. Då de nu själva leva i köttsliga begärelser, locka de genom sin lösaktighet till sig människor som med knapp nöd rädda sig undan sådana som vandra i villfarelse.
 19.  De lova dem frihet, fastän de själva är förgängelsens trälar. För den som har låtit sig övervinnas av någon, han har blivit dennes träl.
 20.  Då de genom kunskapen om Herren och Frälsaren, Jesus Kristus, har undkommit världens besmittelser, men sedan igen låta sig insnärjas och övervinnas av dem, så har det sista för dem blivit värre än det första.
 21.  För det hade varit bättre för dem att inte har lärt känna rättfärdighetens väg, än att nu, sedan de har lärt känna den, vända tillbaka, bort från det heliga bud som har blivit dem meddelat.
 22.  Det har gått med dem som det riktigt heter i ordspråket: "En hund vänder igen till sina spyor", och: "Ett tvaget svin vältrar sig igen i smutsen."
</pre>
<pre> Andra Petrusbrevet, 3 Kapitlet
 1.  Detta är nu redan det andra brevet som jag skriver till er, mina älskade. I båda har jag genom mina påminnelser velat uppväcka ert rena sinne,
 2.  så att ni kom ihåg vad som har blivit förutsagt av de heliga profeterna, men också det bud som av era apostlar har blivit er givet från Herren och Frälsaren.

 3.  Det ska ni framför allt veta, att i de yttersta dagarna bespottare ska komma med bespottande ord, människor som vandra efter sina egna begärelser.
 4.  De ska säga: "Hur går det med löftet om hans tillkommelse? Från den dag då våra fäder avsomnade har ju allt stannt kvar sig likt, ända från världens begynnelse."
 5.  För när de vilja påstå detta, glömma de att i kraft av Guds ord himlar funnos till från uråldrig tid, men också en jord som hade kommit till av vatten och genom vatten.
 6.  och genom översvämning av vatten från dem förgicks också den värld som då fanns.
 7.  Men de himlar och den jord som nu finnas, de har i kraft av samma ord blivit sparade åt eld, och de förvaras nu till domens dag, då de ogudaktiga människorna ska försvinner.

 8.  Men ett ska vara inte fördolt för er, mina älskade, detta, att "en dag är för Herren som tusen år, och tusen år som en dag".
 9.  Herren fördröjer inte uppfyllelsen av sitt löfte, som somliga mena att han fördröjer sig. Men han är långmodig mot er, eftersom han inte vill att någon ska förgås, utan att alla ska vända sig till bättring.

 10.  Men Herrens dag ska komma som en tjuv, och då ska himlarna med dånande hast förgås, och himlakropparna upplösas av hetta, och jorden och de verk som är på det brännas upp.
 11.  Eftersom nu allt detta sålunda går till sin upplösning,vilka bören inte ni då vara i helig liv och gudsfruktan,
 12.  medan ni förbiden och påskynden Guds dags tillkommelse, varigenom himlar ska upplösas av eld, och himlakroppar smälta av hetta!
 13.  Men "nya himlar och en ny jord", där rättfärdighet bor, förbida vi efter hans löfte.

 14.  Därför, mina älskade, eftersom ni förbiden detta, ska ni med all flit sörja för, att ni ska för honom befinnas vara obefläckade och ostraffliga, i frid.
 15.  Ni ska hålla före, att vår Herres långmodighet länder till räddning. Såsom också vår älskade bror Paulus har skrivit till er efter den vishet som har blivit honom given.
 16.  Så gör han i alla sina brev, när han i dem talar om sådant, fastän visserligen i dem finns ett och annat som är svårt att förstå, och som okunniga och obefästa människor vrångt uttyda, som de också göra med de övriga skrifterna, sig själva till fördärv.

 17.  Då ni nu således, mina älskade, har fått vet detta i förväg, så tagen er till vara för att bli indragna i de gudlösas villfarelse och genom det, förlora ert fäste.
 18.  Växen i stället till i nåd och i kunskap om vår Herre och Frälsare, Jesus Kristus. Honom tillhör äran, nu och till evighetens dag. Amen.
</pre>
