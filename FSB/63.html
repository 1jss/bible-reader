<pre> Tredje Johannesbrevet
 Johannes hälsar Gajus, gläder sig över hans vandring i sanningen, uppmanar till hjälpsamhet mot främlingar, klagar över Diotrefes, ger gott vittnesbörd åt Demetrius, avslutar brevet med hälsningar.

 1.  Den äldste hälsar Gajus, den älskade brodern, som jag verkligen älskar.

 2.  Min älskade, jag önskar att det i allt ska stå väl till med dig, och att du ska vara vid god hälsa, som det också står väl till med din själ.
 3.  För det gjorde mig stor glädje, då några av bröderna kom och vittnade om den sanning som bor i dig, eftersom du ju vandrar i sanningen.
 4.  Jag har ingen större glädje än den att få höra att mina barn vandra i sanningen.

 5.  Min älskade, du handlar som en trofast man i allt vad du gör mot bröderna, och detta också när de komma som främlingar.
 6.  Dessa har nu inför församlingen vittnat om din kärlek. Du gör väl, om du på ett sätt som är värdigt Gud utrustar dem också för fortsättningen av deras resa.
 7.  För för hans namns skull har de dragit iväg, utan att har tagit emot något av hedningarna.
 8.  Därför är vi å vår sida skyldiga att ta oss an sådana män, så att vi bli deras medarbetare till att främja sanningen.

 9.  Jag har skrivit till församlingen, men Diotrefes, som önskar att vara den främste bland dem, vill inte göra något för oss.
 10.  Om jag kommer, ska jag för det påvisa hur illa han gör, då han skvallrar om oss med elaka ord. Han nöjer sig inte härmed. Utom det att han själv inget vill göra för bröderna, hindrar han också andra som vore villiga att göra något, ja, han driver dem ut ur församlingen.

 11.  Mina älskade, följ inte onda föredömen, utan goda. Den som gör det goda, han kommer från Gud. Den som gör det onda, han har inte sett Gud.

 12.  Demetrius har fått gott vittnesbörd om sig av alla, ja, av sanningen själv. Också vi ge honom vårt vittnesbörd. Du vet att vårt vittnesbörd är sant.

 13.  Jag hade väl mycket annat att skriva till dig, men jag vill inte skriva till dig med bläck och penna.
 14.  För jag hoppas att rätt snart få se dig, och då ska vi muntligen tala med varandra.

 15.  Frid ska vara med dig. Vännerna hälsa dig. Hälsa vännerna, var och en särskilt.
</pre>
